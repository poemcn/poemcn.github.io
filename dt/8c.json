{"shi":{"name":"定风波·莫听穿林打叶声","dynasty":"宋","author":"苏轼","content":["三月七日，沙湖道中遇雨。雨具先去，同行皆狼狈，余独不觉，已而遂晴，故作此词。","莫听穿林打叶声，何妨吟啸且徐行。竹杖芒鞋轻胜马，谁怕？一蓑烟雨任平生。","料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。"]},"shiYin":{"name":"dìng fēng  bō·  mò  tīng  chuān  lín  dǎ  yè  shēng","dynasty":"sòng","author":"sū shì","content":["sān yuè  qī  rì，  shā  hú  dào  zhōng  yù  yǔ。  yǔ  jù  xiān  qù，  tóng  xíng  jiē  láng  bèi，  yú  dú  bù  jué，  yǐ  ér  suì  qíng，  gù  zuò  cǐ  cí。","mò tīng  chuān  lín  dǎ  yè  shēng，  hé  fáng  yín  xiào  qiě  xú  xíng。  zhú  zhàng  máng  xié  qīng  shèng  mǎ，  shuí  pà？  yī  suō  yān  yǔ  rèn  píng  shēng。","liào qiào  chūn  fēng  chuī  jiǔ  xǐng，  wēi  lěng，  shān  tóu  xié  zhào  què  xiāng  yíng。  huí  shǒu  xiàng  lái  xiāo  sè  chù，  guī  qù，  yě  wú  fēng  yǔ  yě  wú  qíng。"]},"explainId":"8c_e"}