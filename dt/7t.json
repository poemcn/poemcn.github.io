{"shi":{"name":"醉翁亭记","dynasty":"宋","author":"欧阳修","content":["环滁皆山也。其西南诸峰，林壑尤美，望之蔚然而深秀者，琅琊也。山行六七里，渐闻水声潺潺而泻出于两峰之间者，酿泉也。峰回路转，有亭翼然临于泉上者，醉翁亭也。作亭者谁？山之僧智仙也。名之者谁？太守自谓也。太守与客来饮于此，饮少辄醉，而年又最高，故自号曰醉翁也。醉翁之意不在酒，在乎山水之间也。山水之乐，得之心而寓之酒也。","若夫日出而林霏开，云归而岩穴暝，晦明变化者，山间之朝暮也。野芳发而幽香，佳木秀而繁阴，风霜高洁，水落而石出者，山间之四时也。朝而往，暮而归，四时之景不同，而乐亦无穷也。","至于负者歌于途，行者休于树，前者呼，后者应，伛偻提携，往来而不绝者，滁人游也。临溪而渔，溪深而鱼肥。酿泉为酒，泉香而酒洌；山肴野蔌，杂然而前陈者，太守宴也。宴酣之乐，非丝非竹，射者中，弈者胜，觥筹交错，起坐而喧哗者，众宾欢也。苍颜白发，颓然乎其间者，太守醉也。","已而夕阳在山，人影散乱，太守归而宾客从也。树林阴翳，鸣声上下，游人去而禽鸟乐也。然而禽鸟知山林之乐，而不知人之乐；人知从太守游而乐，而不知太守之乐其乐也。醉能同其乐，醒能述以文者，太守也。太守谓谁？庐陵欧阳修也。"]},"shiYin":{"name":"zuì wēng  tíng  jì","dynasty":"sòng","author":"ōu yáng  xiū","content":["huán chú  jiē  shān  yě。  qí  xī  nán  zhū  fēng，  lín  hè  yóu  měi，  wàng  zhī  wèi  rán  ér  shēn  xiù  zhě，  láng  yá  yě。  shān  xíng  liù  qī  lǐ，  jiàn  wén  shuǐ  shēng  chán  chán  ér  xiè  chū  yú  liǎng  fēng  zhī  jiān  zhě，  niàng  quán  yě。  fēng  huí  lù  zhuǎn，  yǒu  tíng  yì  rán  lín  yú  quán  shàng  zhě，  zuì  wēng  tíng  yě。  zuò  tíng  zhě  shuí？  shān  zhī  sēng  zhì  xiān  yě。  míng  zhī  zhě  shuí？  tài  shǒu  zì  wèi  yě。  tài  shǒu  yǔ  kè  lái  yǐn  yú  cǐ，  yǐn  shǎo  zhé  zuì，  ér  nián  yòu  zuì  gāo，  gù  zì  hào  yuē  zuì  wēng  yě。  zuì  wēng  zhī  yì  bù  zài  jiǔ，  zài  hū  shān  shuǐ  zhī  jiān  yě。  shān  shuǐ  zhī  lè，  dé  zhī  xīn  ér  yù  zhī  jiǔ  yě。","ruò fú  rì  chū  ér  lín  fēi  kāi，  yún  guī  ér  yán  xué  míng，  huì  míng  biàn  huà  zhě，  shān  jiān  zhī  zhāo  mù  yě。  yě  fāng  fā  ér  yōu  xiāng，  jiā  mù  xiù  ér  fán  yīn，  fēng  shuāng  gāo  jié，  shuǐ  luò  ér  shí  chū  zhě，  shān  jiān  zhī  sì  shí  yě。  zhāo  ér  wǎng，  mù  ér  guī，  sì  shí  zhī  jǐng  bù  tóng，  ér  lè  yì  wú  qióng  yě。","zhì yú  fù  zhě  gē  yú  tú，  xíng  zhě  xiū  yú  shù，  qián  zhě  hū，  hòu  zhě  yìng，  yǔ  lǚ  tí  xié，  wǎng  lái  ér  bù  jué  zhě，  chú  rén  yóu  yě。  lín  xī  ér  yú，  xī  shēn  ér  yú  féi。  niàng  quán  wéi  jiǔ，  quán  xiāng  ér  jiǔ  liè；  shān  yáo  yě  sù，  zá  rán  ér  qián  chén  zhě，  tài  shǒu  yàn  yě。  yàn  hān  zhī  lè，  fēi  sī  fēi  zhú，  shè  zhě  zhòng，  yì  zhě  shèng，  gōng  chóu  jiāo  cuò，  qǐ  zuò  ér  xuān  huá  zhě，  zhòng  bīn  huān  yě。  cāng  yán  bái  fà，  tuí  rán  hū  qí  jiān  zhě，  tài  shǒu  zuì  yě。","yǐ ér  xī  yáng  zài  shān，  rén  yǐng  sǎn  luàn，  tài  shǒu  guī  ér  bīn  kè  cóng  yě。  shù  lín  yīn  yì，  míng  shēng  shàng  xià，  yóu  rén  qù  ér  qín  niǎo  lè  yě。  rán  ér  qín  niǎo  zhī  shān  lín  zhī  lè，  ér  bù  zhī  rén  zhī  lè；  rén  zhī  cóng  tài  shǒu  yóu  ér  lè，  ér  bù  zhī  tài  shǒu  zhī  lè  qí  lè  yě。  zuì  néng  tóng  qí  lè，  xǐng  néng  shù  yǐ  wén  zhě，  tài  shǒu  yě。  tài  shǒu  wèi  shuí？  lú  líng  ōu  yáng  xiū  yě。"]},"explainId":"7t_e"}