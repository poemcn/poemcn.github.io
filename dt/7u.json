{"shi":{"name":"湖心亭看雪","dynasty":"明","author":"张岱","content":["崇祯五年十二月，余住西湖。大雪三日，湖中人鸟声俱绝。是日更定矣，余拏一小舟，拥毳衣炉火，独往湖心亭看雪。雾凇沆砀，天与云与山与水，上下一白。湖上影子，惟长堤一痕、湖心亭一点、与余舟一芥、舟中人两三粒而已。","到亭上，有两人铺毡对坐，一童子烧酒炉正沸。见余大喜曰：“湖中焉得更有此人？”拉余同饮。余强饮三大白而别。问其姓氏，是金陵人，客此。及下船，舟子喃喃曰：“莫说相公痴，更有痴似相公者！”"]},"shiYin":{"name":"hú xīn  tíng  kàn  xuě","dynasty":"míng","author":"zhāng dài","content":["chóng zhēn  wǔ  nián  shí  èr  yuè，  yú  zhù  xī  hú。  dà  xuě  sān  rì，  hú  zhōng  rén  niǎo  shēng  jù  jué。  shì  rì  gēng  dìng  yǐ，  yú  ná  yī  xiǎo  zhōu，  yōng  cuì  yī  lú  huǒ，  dú  wǎng  hú  xīn  tíng  kàn  xuě。  wù  sōng  hàng  dàng，  tiān  yǔ  yún  yǔ  shān  yǔ  shuǐ，  shàng  xià  yī  bái。  hú  shàng  yǐng  zi，  wéi  cháng  dī  yī  hén、  hú  xīn  tíng  yì  diǎn、  yǔ  yú  zhōu  yī  jiè、  zhōu  zhōng  rén  liǎng  sān  lì  ér  yǐ。","dào tíng  shàng，  yǒu  liǎng  rén  pū  zhān  duì  zuò，  yī  tóng  zǐ  shāo  jiǔ  lú  zhèng  fèi。  jiàn  yú  dà  xǐ  yuē：“  hú  zhōng  yān  dé  gèng  yǒu  cǐ  rén？”  lā  yú  tóng  yǐn。  yú  qiǎng  yǐn  sān  dà  bái  ér  bié。  wèn  qí  xìng  shì，  shì  jīn  líng  rén，  kè  cǐ。  jí  xià  chuán，  zhōu  zǐ  nán  nán  yuē：“  mò  shuō  xiàng  gōng  chī，  gèng  yǒu  chī  sì  xiàng  gōng  zhě！”"]},"explainId":"7u_e"}