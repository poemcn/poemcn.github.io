{"shi":{"name":"唐雎不辱使命","dynasty":"两汉","author":"刘向","content":["秦王使人谓安陵君曰：“寡人欲以五百里之地易安陵，安陵君其许寡人！”安陵君曰：“大王加惠，以大易小，甚善；虽然，受地于先王，愿终守之，弗敢易！”秦王不说。安陵君因使唐雎使于秦。","秦王谓唐雎曰：“寡人以五百里之地易安陵，安陵君不听寡人，何也？且秦灭韩亡魏，而君以五十里之地存者，以君为长者，故不错意也。今吾以十倍之地，请广于君，而君逆寡人者，轻寡人与？”唐雎对曰：“否，非若是也。安陵君受地于先王而守之，虽千里不敢易也，岂直五百里哉？”","秦王怫然怒，谓唐雎曰：“公亦尝闻天子之怒乎？”唐雎对曰：“臣未尝闻也。”秦王曰：“天子之怒，伏尸百万，流血千里。”唐雎曰：“大王尝闻布衣之怒乎？”秦王曰：“布衣之怒，亦免冠徒跣，以头抢地耳。”唐雎曰：“此庸夫之怒也，非士之怒也。夫专诸之刺王僚也，彗星袭月；聂政之刺韩傀也，白虹贯日；要离之刺庆忌也，仓鹰击于殿上。此三子者，皆布衣之士也，怀怒未发，休祲降于天，与臣而将四矣。若士必怒，伏尸二人，流血五步，天下缟素，今日是也。”挺剑而起。","秦王色挠，长跪而谢之曰：“先生坐！何至于此！寡人谕矣：夫韩、魏灭亡，而安陵以五十里之地存者，徒以有先生也。”"]},"shiYin":{"name":"táng jū  bù  rǔ  shǐ  mìng","dynasty":"liǎng hàn","author":"liú xiàng","content":["qín wáng  shǐ  rén  wèi  ān  líng  jūn  yuē：“  guǎ  rén  yù  yǐ  wǔ  bǎi  lǐ  zhī  dì  yì  ān  líng，  ān  líng  jūn  qí  xǔ  guǎ  rén！”  ān  líng  jūn  yuē：“  dài  wáng  jiā  huì，  yǐ  dà  yì  xiǎo，  shèn  shàn；  suī  rán，  shòu  dì  yú  xiān  wáng，  yuàn  zhōng  shǒu  zhī，  fú  gǎn  yì！”  qín  wáng  bù  yuè。  ān  líng  jūn  yīn  shǐ  táng  jū  shǐ  yú  qín。","qín wáng  wèi  táng  jū  yuē：“  guǎ  rén  yǐ  wǔ  bǎi  lǐ  zhī  dì  yì  ān  líng，  ān  líng  jūn  bù  tīng  guǎ  rén，  hé  yě？  qiě  qín  miè  hán  wáng  wèi，  ér  jūn  yǐ  wǔ  shí  lǐ  zhī  dì  cún  zhě，  yǐ  jūn  wéi  zhǎng  zhě，  gù  bù  cuò  yì  yě。  jīn  wú  yǐ  shí  bèi  zhī  dì，  qǐng  guǎng  yú  jūn，  ér  jūn  nì  guǎ  rén  zhě，  qīng  guǎ  rén  yǔ？”  táng  jū  duì  yuē：“  fǒu，  fēi  ruò  shì  yě。  ān  líng  jūn  shòu  dì  yú  xiān  wáng  ér  shǒu  zhī，  suī  qiān  lǐ  bù  gǎn  yì  yě，  qǐ  zhí  wǔ  bǎi  lǐ  zāi？”","qín wáng  fú  rán  nù，  wèi  táng  jū  yuē：“  gōng  yì  cháng  wén  tiān  zǐ  zhī  nù  hū？”  táng  jū  duì  yuē：“  chén  wèi  cháng  wén  yě。”  qín  wáng  yuē：“  tiān  zǐ  zhī  nù，  fú  shī  bǎi  wàn，  liú  xuè  qiān  lǐ。”  táng  jū  yuē：“  dài  wáng  cháng  wén  bù  yī  zhī  nù  hū？”  qín  wáng  yuē：“  bù  yī  zhī  nù，  yì  miǎn  guān  tú  xiǎn，  yǐ  tóu  qiāng  dì  ěr。”  táng  jū  yuē：“  cǐ  yōng  fū  zhī  nù  yě，  fēi  shì  zhī  nù  yě。  fú  zhuān  zhū  zhī  cì  wáng  liáo  yě，  huì  xīng  xí  yuè；  niè  zhèng  zhī  cì  hán  guī  yě，  bái  hóng  guàn  rì；  yāo  lí  zhī  cì  qìng  jì  yě，  cāng  yīng  jī  yú  diàn  shàng。  cǐ  sān  zǐ  zhě，  jiē  bù  yī  zhī  shì  yě，  huái  nù  wèi  fā，  xiū  jìn  jiàng  yú  tiān，  yǔ  chén  ér  jiāng  sì  yǐ。  ruò  shì  bì  nù，  fú  shī  èr  rén，  liú  xiě  wǔ  bù，  tiān  xià  gǎo  sù，  jīn  rì  shì  yě。”  tǐng  jiàn  ér  qǐ。","qín wáng  sè  náo，  cháng  guì  ér  xiè  zhī  yuē：“  xiān  shēng  zuò！  hé  zhì  yú  cǐ！  guǎ  rén  yù  yǐ：  fú  hán、  wèi  miè  wáng，  ér  ān  líng  yǐ  wǔ  shí  lǐ  zhī  dì  cún  zhě，  tú  yǐ  yǒu  xiān  shēng  yě。”"]},"explainId":"87_e"}