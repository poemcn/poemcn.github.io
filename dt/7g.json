{"shi":{"name":"小石潭记","dynasty":"唐","author":"柳宗元","content":["从小丘西行百二十步，隔篁竹，闻水声，如鸣珮环，心乐之。伐竹取道，下见小潭，水尤清冽。全石以为底，近岸，卷石底以出，为坻，为屿，为嵁，为岩。青树翠蔓，蒙络摇缀，参差披拂。","潭中鱼可百许头，皆若空游无所依。日光下澈，影布石上，佁然不动；俶尔远逝，往来翕忽。似与游者相乐。","潭西南而望，斗折蛇行，明灭可见。其岸势犬牙差互，不可知其源。","坐潭上，四面竹树环合，寂寥无人，凄神寒骨，悄怆幽邃。以其境过清，不可久居，乃记之而去。","同游者：吴武陵，龚古，余弟宗玄。隶而从者，崔氏二小生：曰恕己，曰奉壹。"]},"shiYin":{"name":"xiǎo shí  tán  jì","dynasty":"táng","author":"liǔ zōng  yuán","content":["cóng xiǎo  qiū  xī  xíng  bǎi  èr  shí  bù，  gé  huáng  zhú，  wén  shuǐ  shēng，  rú  míng  pèi  huán，  xīn  lè  zhī。  fá  zhú  qǔ  dào，  xià  jiàn  xiǎo  tán，  shuǐ  yóu  qīng  liè。  quán  shí  yǐ  wéi  dǐ，  jìn  àn，  juǎn  shí  dǐ  yǐ  chū，  wéi  chí，  wéi  yǔ，  wéi  kān，  wéi  yán。  qīng  shù  cuì  màn，  méng  luò  yáo  zhuì，  cēn  cī  pī  fú。","tán zhōng  yú  kě  bǎi  xǔ  tóu，  jiē  ruò  kōng  yóu  wú  suǒ  yī。  rì  guāng  xià  chè，  yǐng  bù  shí  shàng，  yǐ  rán  bù  dòng；  chù  ěr  yuǎn  shì，  wǎng  lái  xī  hū。  sì  yǔ  yóu  zhě  xiāng  lè。","tán xī  nán  ér  wàng，  dǒu  zhé  shé  xíng，  míng  miè  kě  jiàn。  qí  àn  shì  quǎn  yá  cī  hù，  bù  kě  zhī  qí  yuán。","zuò tán  shàng，  sì  miàn  zhú  shù  huán  hé，  jì  liáo  wú  rén，  qī  shén  hán  gǔ，  qiǎo  chuàng  yōu  suì。  yǐ  qí  jìng  guò  qīng，  bù  kě  jiǔ  jū，  nǎi  jì  zhī  ér  qù。","tóng yóu  zhě：  wú  wǔ  líng，  gōng  gǔ，  yú  dì  zōng  xuán。  lì  ér  cóng  zhě，  cuī  shì  èr  xiǎo  shēng：  yuē  shù  jǐ，  yuē  fèng  yī。"]},"explainId":"7g_e"}