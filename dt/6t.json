{"shi":{"name":"与朱元思书","dynasty":"南北朝","author":"吴均","content":["风烟俱净，天山共色。从流飘荡，任意东西。自富阳至桐庐一百许里，奇山异水，天下独绝。","水皆缥碧，千丈见底。游鱼细石，直视无碍。急湍甚箭，猛浪若奔。","夹岸高山，皆生寒树，负势竞上，互相轩邈，争高直指，千百成峰。泉水激石，泠泠作响；好鸟相鸣，嘤嘤成韵。蝉则千转不穷，猿则百叫无绝。鸢飞戾天者，望峰息心；经纶世务者，窥谷忘反。横柯上蔽，在昼犹昏；疏条交映，有时见日。"]},"shiYin":{"name":"yǔ zhū  yuán  sī  shū","dynasty":"nán běi  cháo","author":"wú jūn","content":["fēng yān  jù  jìng，  tiān  shān  gòng  sè。  cóng  liú  piāo  dàng，  rèn  yì  dōng  xī。  zì  fù  yáng  zhì  tóng  lú  yī  bǎi  xǔ  lǐ，  qí  shān  yì  shuǐ，  tiān  xià  dú  jué。","shuǐ jiē  piǎo  bì，  qiān  zhàng  jiàn  dǐ。  yóu  yú  xì  shí，  zhí  shì  wú  ài。  jí  tuān  shèn  jiàn，  měng  làng  ruò  bēn。","jiā àn  gāo  shān，  jiē  shēng  hán  shù，  fù  shì  jìng  shàng，  hù  xiāng  xuān  miǎo，  zhēng  gāo  zhí  zhǐ，  qiān  bǎi  chéng  fēng。  quán  shuǐ  jī  shí，  líng  líng  zuò  xiǎng；  hǎo  niǎo  xiāng  míng，  yīng  yīng  chéng  yùn。  chán  zé  qiān  zhuàn  bù  qióng，  yuán  zé  bǎi  jiào  wú  jué。  yuān  fēi  lì  tiān  zhě，  wàng  fēng  xī  xīn；  jīng  lún  shì  wù  zhě，  kuī  gǔ  wàng  fǎn。  héng  kē  shàng  bì，  zài  zhòu  yóu  hūn；  shū  tiáo  jiāo  yìng，  yǒu  shí  jiàn  rì。"]},"explainId":"6t_e"}