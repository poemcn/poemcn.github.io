{"shi":{"name":"永遇乐·京口北固亭怀古","dynasty":"宋","author":"辛弃疾","content":["千古江山，英雄无觅，孙仲谋处。舞榭歌台，风流总被雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。","元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问，廉颇老矣，尚能饭否？"]},"shiYin":{"name":"yǒng yù  lè·  jīng  kǒu  běi  gù  tíng  huái  gǔ","dynasty":"sòng","author":"xīn qì  jí","content":["qiān gǔ  jiāng  shān，  yīng  xióng  wú  mì，  sūn  zhòng  móu  chù。  wǔ  xiè  gē  tái，  fēng  liú  zǒng  bèi  yǔ  dǎ  fēng  chuī  qù。  xié  yáng  cǎo  shù，  xún  cháng  xiàng  mò，  rén  dào  jì  nú  céng  zhù。  xiǎng  dāng  nián，  jīn  gē  tiě  mǎ，  qì  tūn  wàn  lǐ  rú  hǔ。","yuán jiā  cǎo  cǎo，  fēng  láng  jū  xū，  yíng  dé  cāng  huáng  běi  gù。  sì  shí  sān  nián，  wàng  zhōng  yóu  jì，  fēng  huǒ  yáng  zhōu  lù。  kě  kān  huí  shǒu，  bì  lí  cí  xià，  yī  piàn  shén  yā  shè  gǔ。  píng  shuí  wèn，  lián  pō  lǎo  yǐ，  shàng  néng  fàn  fǒu？"]},"explainId":"8v_e"}