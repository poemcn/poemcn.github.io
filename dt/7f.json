{"shi":{"name":"桃花源记","dynasty":"魏晋","author":"陶渊明","content":["晋太元中，武陵人捕鱼为业。缘溪行，忘路之远近。忽逢桃花林，夹岸数百步，中无杂树，芳草鲜美，落英缤纷，渔人甚异之。复前行，欲穷其林。","林尽水源，便得一山，山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍俨然，有良田美池桑竹之属。阡陌交通，鸡犬相闻。其中往来种作，男女衣着，悉如外人。黄发垂髫，并怡然自乐。","见渔人，乃大惊，问所从来。具答之。便要还家，设酒杀鸡作食。村中闻有此人，咸来问讯。自云先世避秦时乱，率妻子邑人来此绝境，不复出焉，遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。此中人语云：“不足为外人道也。”","既出，得其船，便扶向路，处处志之。及郡下，诣太守，说如此。太守即遣人随其往，寻向所志，遂迷，不复得路。","南阳刘子骥，高尚士也，闻之，欣然规往。未果，寻病终，后遂无问津者。"]},"shiYin":{"name":"táo huā  yuán  jì","dynasty":"wèi jìn","author":"táo yuān  míng","content":["jìn tài  yuán  zhōng，  wǔ  líng  rén  bǔ  yú  wéi  yè。  yuán  xī  xíng，  wàng  lù  zhī  yuǎn  jìn。  hū  féng  táo  huā  lín，  jiā  àn  shù  bǎi  bù，  zhōng  wú  zá  shù，  fāng  cǎo  xiān  měi，  luò  yīng  bīn  fēn，  yú  rén  shèn  yì  zhī。  fù  qián  xíng，  yù  qióng  qí  lín。","lín jìn  shuǐ  yuán，  biàn  dé  yī  shān，  shān  yǒu  xiǎo  kǒu，  fǎng  fú  ruò  yǒu  guāng。  biàn  shě  chuán，  cóng  kǒu  rù。  chū  jí  xiá，  cái  tōng  rén。  fù  xíng  shù  shí  bù，  huò  rán  kāi  lǎng。  tǔ  dì  píng  kuàng，  wū  shè  yǎn  rán，  yǒu  liáng  tián  měi  chí  sāng  zhú  zhī  shǔ。  qiān  mò  jiāo  tōng，  jī  quǎn  xiāng  wén。  qí  zhōng  wǎng  lái  zhòng  zuò，  nán  nǚ  yī  zhuó，  xī  rú  wài  rén。  huáng  fà  chuí  tiáo，  bìng  yí  rán  zì  lè。","jiàn yú  rén，  nǎi  dà  jīng，  wèn  suǒ  cóng  lái。  jù  dá  zhī。  biàn  yāo  huán  jiā，  shè  jiǔ  shā  jī  zuò  shí。  cūn  zhōng  wén  yǒu  cǐ  rén，  xián  lái  wèn  xùn。  zì  yún  xiān  shì  bì  qín  shí  luàn，  shuài  qī  zǐ  yì  rén  lái  cǐ  jué  jìng，  bù  fù  chū  yān，  suì  yǔ  wài  rén  jiàn  gé。  wèn  jīn  shì  hé  shì，  nǎi  bù  zhī  yǒu  hàn，  wú  lùn  wèi  jìn。  cǐ  rén  yī  yī  wèi  jù  yán  suǒ  wén，  jiē  tàn  wǎn。  yú  rén  gè  fù  yán  zhì  qí  jiā，  jiē  chū  jiǔ  shí。  tíng  shù  rì，  cí  qù。  cǐ  zhōng  rén  yù  yún：“  bù  zú  wèi  wài  rén  dào  yě。”","jì chū，  dé  qí  chuán，  biàn  fú  xiàng  lù，  chù  chù  zhì  zhī。  jí  jùn  xià，  yì  tài  shǒu，  shuō  rú  cǐ。  tài  shǒu  jí  qiǎn  rén  suí  qí  wǎng，  xún  xiàng  suǒ  zhì，  suì  mí，  bù  fù  dé  lù。","nán yáng  liú  zǐ  jì，  gāo  shàng  shì  yě，  wén  zhī，  xīn  rán  guī  wǎng。  wèi  guǒ，  xún  bìng  zhōng，  hòu  suì  wú  wèn  jīn  zhě。"]},"explainId":"7f_e"}