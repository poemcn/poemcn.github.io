{"shi":{"name":"木兰诗","dynasty":"南北朝","author":"佚名","content":["唧唧复唧唧，木兰当户织。不闻机杼声，惟闻女叹息。问女何所思，问女何所忆。女亦无所思，女亦无所忆。昨夜见军帖，可汗大点兵，军书十二卷，卷卷有爷名。阿爷无大儿，木兰无长兄，愿为市鞍马，从此替爷征。","东市买骏马，西市买鞍鞯，南市买辔头，北市买长鞭。旦辞爷娘去，暮宿黄河边，不闻爷娘唤女声，但闻黄河流水鸣溅溅。旦辞黄河去，暮至黑山头，不闻爷娘唤女声，但闻燕山胡骑鸣啾啾。","万里赴戎机，关山度若飞。朔气传金柝，寒光照铁衣。将军百战死，壮士十年归。","归来见天子，天子坐明堂。策勋十二转，赏赐百千强。可汗问所欲，木兰不用尚书郎，愿驰千里足，送儿还故乡。","爷娘闻女来，出郭相扶将；阿姊闻妹来，当户理红妆；小弟闻姊来，磨刀霍霍向猪羊。开我东阁门，坐我西阁床，脱我战时袍，著我旧时裳。当窗理云鬓，对镜帖花黄。出门看火伴，火伴皆惊忙：同行十二年，不知木兰是女郎。","雄兔脚扑朔，雌兔眼迷离；双兔傍地走，安能辨我是雄雌？"]},"shiYin":{"name":"mù lán  shī","dynasty":"nán běi  cháo","author":"yì míng","content":["jī jī  fù  jī  jī，  mù  lán  dāng  hù  zhī。  bù  wén  jī  zhù  shēng，  wéi  wén  nǚ  tàn  xī。  wèn  nǚ  hé  suǒ  sī，  wèn  nǚ  hé  suǒ  yì。  nǚ  yì  wú  suǒ  sī，  nǚ  yì  wú  suǒ  yì。  zuó  yè  jiàn  jūn  tiě，  kè  hán  dà  diǎn  bīng，  jūn  shū  shí  èr  juàn，  juàn  juàn  yǒu  yé  míng。  ā  yé  wú  dà  ér，  mù  lán  wú  zhǎng  xiōng，  yuàn  wèi  shì  ān  mǎ，  cóng  cǐ  tì  yé  zhēng。","dōng shì  mǎi  jùn  mǎ，  xī  shì  mǎi  ān  jiān，  nán  shì  mǎi  pèi  tóu，  běi  shì  mǎi  cháng  biān。  dàn  cí  yé  niáng  qù，  mù  sù  huáng  hé  biān，  bù  wén  yé  niáng  huàn  nǚ  shēng，  dàn  wén  huáng  hé  liú  shuǐ  míng  jiān  jiān。  dàn  cí  huáng  hé  qù，  mù  zhì  hēi  shān  tóu，  bù  wén  yé  niáng  huàn  nǚ  shēng，  dàn  wén  yān  shān  hú  qí  míng  jiū  jiū。","wàn lǐ  fù  róng  jī，  guān  shān  dù  ruò  fēi。  shuò  qì  chuán  jīn  tuò，  hán  guāng  zhào  tiě  yī。  jiāng  jūn  bǎi  zhàn  sǐ，  zhuàng  shì  shí  nián  guī。","guī lái  jiàn  tiān  zǐ，  tiān  zǐ  zuò  míng  táng。  cè  xūn  shí  èr  zhuǎn，  shǎng  cì  bǎi  qiān  qiáng。  kè  hán  wèn  suǒ  yù，  mù  lán  bù  yòng  shàng  shū  láng，  yuàn  chí  qiān  lǐ  zú，  sòng  ér  huán  gù  xiāng。","yé niáng  wén  nǚ  lái，  chū  guō  xiāng  fú  jiāng；  ā  zǐ  wén  mèi  lái，  dāng  hù  lǐ  hóng  zhuāng；  xiǎo  dì  wén  zǐ  lái，  mó  dāo  huò  huò  xiàng  zhū  yáng。  kāi  wǒ  dōng  gé  mén，  zuò  wǒ  xī  gé  chuáng，  tuō  wǒ  zhàn  shí  páo，  zhuó  wǒ  jiù  shí  cháng。  dāng  chuāng  lǐ  yún  bìn，  duì  jìng  tiē  huā  huáng。  chū  mén  kàn  huǒ  bàn，  huǒ  bàn  jiē  jīng  máng：  tóng  háng  shí  èr  nián，  bù  zhī  mù  lán  shì  nǚ  láng。","xióng tù  jiǎo  pū  shuò，  cí  tù  yǎn  mí  lí；  shuāng  tù  bàng  dì  zǒu，  ān  néng  biàn  wǒ  shì  xióng  cí？"]},"explainId":"68_e"}