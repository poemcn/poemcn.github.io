{"shi":{"name":"前赤壁赋","dynasty":"宋","author":"苏轼","content":["壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。少焉，月出于东山之上，徘徊于斗牛之间。白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。","于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮予怀，望美人兮天一方。”客有吹洞箫者，倚歌而和之。其声呜呜然，如怨如慕，如泣如诉；余音袅袅，不绝如缕。舞幽壑之潜蛟，泣孤舟之嫠妇。","苏子愀然，正襟危坐，而问客曰：“何为其然也？”客曰：“‘月明星稀，乌鹊南飞。’此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子渔樵于江渚之上，侣鱼虾而友麋鹿，驾一叶之扁舟，举匏樽以相属。寄蜉蝣于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。”","苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，则天地曾不能以一瞬；自其不变者而观之，则物与我皆无尽也，而又何羡乎！且夫天地之间，物各有主，苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭。是造物者之无尽藏也，而吾与子之所共适。”","客喜而笑，洗盏更酌。肴核既尽，杯盘狼籍。相与枕藉乎舟中，不知东方之既白。"]},"shiYin":{"name":"qián chì  bì  fù","dynasty":"sòng","author":"sū shì","content":["rén xū  zhī  qiū，  qī  yuè  jì  wàng，  sū  zǐ  yǔ  kè  fàn  zhōu  yóu  yú  chì  bì  zhī  xià。  qīng  fēng  xú  lái，  shuǐ  bō  bù  xīng。  jǔ  jiǔ  zhǔ  kè，  sòng  míng  yuè  zhī  shī，  gē  yǎo  tiǎo  zhī  zhāng。  shǎo  yān，  yuè  chū  yú  dōng  shān  zhī  shàng，  pái  huái  yú  dǒu  niú  zhī  jiān。  bái  lù  héng  jiāng，  shuǐ  guāng  jiē  tiān。  zòng  yī  wěi  zhī  suǒ  rú，  líng  wàn  qǐng  zhī  máng  rán。  hào  hào  hū  rú  píng  xū  yù  fēng，  ér  bù  zhī  qí  suǒ  zhǐ；  piāo  piāo  hū  rú  yí  shì  dú  lì，  yǔ  huà  ér  dēng  xiān。","yú shì  yǐn  jiǔ  lè  shèn，  kòu  xián  ér  gē  zhī。  gē  yuē：“  guì  zhào  xī  lán  jiǎng，  jī  kōng  míng  xī  sù  liú  guāng。  miǎo  miǎo  xī  yú  huái，  wàng  měi  rén  xī  tiān  yī  fāng。”  kè  yǒu  chuī  dòng  xiāo  zhě，  yǐ  gē  ér  hè  zhī。  qí  shēng  wū  wū  rán，  rú  yuàn  rú  mù，  rú  qì  rú  sù；  yú  yīn  niǎo  niǎo，  bù  jué  rú  lǚ。  wǔ  yōu  hè  zhī  qián  jiāo，  qì  gū  zhōu  zhī  lí  fù。","sū zǐ  qiǎo  rán，  zhèng  jīn  wēi  zuò，  ér  wèn  kè  yuē：“  hé  wèi  qí  rán  yě？”  kè  yuē：“ ‘   yuè  míng  xīng  xī，  wū  què  nán  fēi。 ’   cǐ  fēi  cáo  mèng  dé  zhī  shī  hū？  xī  wàng  xià  kǒu，  dōng  wàng  wǔ  chāng，  shān  chuān  xiāng  liǎo，  yù  hū  cāng  cāng，  cǐ  fēi  mèng  dé  zhī  kùn  yú  zhōu  láng  zhě  hū？  fāng  qí  pò  jīng  zhōu，  xià  jiāng  líng，  shùn  liú  ér  dōng  yě，  zhú  lú  qiān  lǐ，  jīng  qí  bì  kōng，  shī  jiǔ  lín  jiāng，  héng  shuò  fù  shī，  gù  yī  shì  zhī  xióng  yě，  ér  jīn  ān  zài  zāi？  kuàng  wú  yǔ  zǐ  yú  qiáo  yú  jiāng  zhǔ  zhī  shàng，  lǚ  yú  xiā  ér  yǒu  mí  lù，  jià  yī  yè  zhī  piān  zhōu，  jǔ  páo  zūn  yǐ  xiāng  zhǔ。  jì  fú  yóu  yú  tiān  dì，  miǎo  cāng  hǎi  zhī  yī  sù。  āi  wú  shēng  zhī  xū  yú，  xiàn  cháng  jiāng  zhī  wú  qióng。  xié  fēi  xiān  yǐ  áo  yóu，  bào  míng  yuè  ér  cháng  zhōng。  zhī  bù  kě  hū  zhòu  dé，  tuō  yí  xiǎng  yú  bēi  fēng。”","sū zǐ  yuē：“  kè  yì  zhī  fú  shuǐ  yǔ  yuè  hū？  shì  zhě  rú  sī，  ér  wèi  cháng  wǎng  yě；  yíng  xū  zhě  rú  bǐ，  ér  zú  mò  xiāo  zhǎng  yě。  gài  jiāng  zì  qí  biàn  zhě  ér  guān  zhī，  zé  tiān  dì  céng  bù  néng  yǐ  yī  shùn；  zì  qí  bù  biàn  zhě  ér  guān  zhī，  zé  wù  yǔ  wǒ  jiē  wú  jìn  yě，  ér  yòu  hé  xiàn  hū！  qiě  fú  tiān  dì  zhī  jiān，  wù  gè  yǒu  zhǔ，  gǒu  fēi  wú  zhī  suǒ  yǒu，  suī  yī  háo  ér  mò  qǔ。  wéi  jiāng  shàng  zhī  qīng  fēng，  yǔ  shān  jiān  zhī  míng  yuè，  ěr  dé  zhī  ér  wéi  shēng，  mù  yù  zhī  ér  chéng  sè，  qǔ  zhī  wú  jìn，  yòng  zhī  bù  jié。  shì  zào  wù  zhě  zhī  wú  jìn  zàng  yě，  ér  wú  yǔ  zǐ  zhī  suǒ  gòng  shì。”","kè xǐ  ér  xiào，  xǐ  zhǎn  gēng  zhuó。  yáo  hé  jì  jìn，  bēi  pán  láng  jí。  xiāng  yǔ  zhěn  jiè  hū  zhōu  zhōng，  bù  zhī  dōng  fāng  zhī  jì  bái。"]},"explainId":"8z_e"}