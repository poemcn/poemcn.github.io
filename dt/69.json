{"shi":{"name":"卖油翁","dynasty":"宋","author":"欧阳修","content":["陈康肃公善射，当世无双，公亦以此自矜。尝射于家圃，有卖油翁释担而立，睨之，久而不去。见其发矢十中八九，但微颔之。","康肃问曰：“汝亦知射乎？吾射不亦精乎？”翁曰：“无他，但手熟尔。”康肃忿然曰：“尔安敢轻吾射！”翁曰：“以我酌油知之。”乃取一葫芦置于地，以钱覆其口，徐以杓酌油沥之，自钱孔入，而钱不湿。因曰：“我亦无他，惟手熟尔。”康肃笑而遣之。","此与庄生所谓解牛斫轮者何异？"]},"shiYin":{"name":"mài yóu  wēng","dynasty":"sòng","author":"ōu yáng  xiū","content":["chén kāng  sù  gōng  shàn  shè，  dāng  shì  wú  shuāng   ，  gōng  yì  yǐ  cǐ  zì  jīn。  cháng  shè  yú  jiā  pǔ，  yǒu  mài  yóu  wēng  shì  dàn  ér  lì，  nì  zhī，  jiǔ  ér  bù  qù。  jiàn  qí  fā  shǐ  shí  zhòng  bā  jiǔ，  dàn  wēi  hàn  zhī。","kāng sù  wèn  yuē：“  rǔ  yì  zhī  shè  hū？  wú  shè  bù  yì  jīng  hū？”  wēng  yuē：“  wú  tā，     dàn  shǒu  shú  ěr。”  kāng  sù  fèn  rán  yuē：“  ěr  ān  gǎn  qīng  wú  shè！”  wēng  yuē：“  yǐ  wǒ  zhuó  yóu  zhī  zhī。”  nǎi  qǔ  yī  hú  lu  zhì  yú  dì，  yǐ  qián  fù  qí  kǒu，  xú  yǐ  sháo  zhuó  yóu  lì  zhī，  zì  qián  kǒng  rù，  ér  qián  bù  shī。  yīn  yuē：“  wǒ  yì  wú  tā，  wéi  shǒu  shú  ěr。”  kāng  sù  xiào  ér  qiǎn  zhī。","cǐ yǔ  zhuāng  shēng  suǒ  wèi  jiě  niú  zhuó  lún  zhě  hé  yì？"]},"explainId":"69_e"}