{"shi":{"name":"登泰山记","dynasty":"清","author":"姚鼐","content":["泰山之阳，汶水西流；其阴，济水东流。阳谷皆入汶，阴谷皆入济。当其南北分者，古长城也。最高日观峰，在长城南十五里。","余以乾隆三十九年十二月，自京师乘风雪，历齐河、长清，穿泰山西北谷，越长城之限，至于泰安。是月丁未，与知府朱孝纯子颍由南麓登。四十五里，道皆砌石为磴，其级七千有余。","泰山正南面有三谷。中谷绕泰安城下，郦道元所谓环水也。余始循以入，道少半，越中岭，复循西谷，遂至其巅。古时登山，循东谷入，道有天门。东谷者，古谓之天门溪水，余所不至也。今所经中岭及山巅崖限当道者，世皆谓之天门云。道中迷雾冰滑，磴几不可登。及既上，苍山负雪，明烛天南；望晚日照城郭，汶水、徂徕如画，而半山居雾若带然。","戊申晦，五鼓，与子颖坐日观亭，待日出。大风扬积雪击面。亭东自足下皆云漫。稍见云中白若摴蒱数十立者，山也。极天云一线异色，须臾成五彩。日上，正赤如丹，下有红光，动摇承之。或曰，此东海也。回视日观以西峰，或得日，或否，绛皓驳色，而皆若偻。","亭西有岱祠，又有碧霞元君祠；皇帝行宫在碧霞元君祠东。是日，观道中石刻，自唐显庆以来，其远古刻尽漫失。僻不当道者，皆不及往。","山多石，少土；石苍黑色，多平方，少圜。少杂树，多松，生石罅，皆平顶。冰雪，无瀑水，无鸟兽音迹。至日观数里内无树，而雪与人膝齐。","桐城姚鼐记。"]},"shiYin":{"name":"dēng tài  shān  jì","dynasty":"qīng","author":"yáo nài","content":["tài shān  zhī  yáng，  wèn  shuǐ  xī  liú；  qí  yīn，  jǐ  shuǐ  dōng  liú。  yáng  gǔ  jiē  rù  wèn，  yīn  gǔ  jiē  rù  jǐ。  dāng  qí  nán  běi  fēn  zhě，  gǔ  cháng  chéng  yě。  zuì  gāo  rì  guān  fēng，  zài  cháng  chéng  nán  shí  wǔ  lǐ。","yú yǐ  qián  lóng  sān  shí  jiǔ  nián  shí  èr  yuè，  zì  jīng  shī  chéng  fēng  xuě，  lì  qí  hé、  cháng  qīng，  chuān  tài  shān  xī  běi  gǔ，  yuè  cháng  chéng  zhī  xiàn，  zhì  yú  tài  ān。  shì  yuè  dīng  wèi，  yǔ  zhī  fǔ  zhū  xiào  chún  zǐ  yǐng  yóu  nán  lù  dēng。  sì  shí  wǔ  lǐ，  dào  jiē  qì  shí  wéi  dèng，  qí  jí  qī  qiān  yǒu  yú。","tài shān  zhèng  nán  miàn  yǒu  sān  gǔ。  zhōng  gǔ  rào  tài  ān  chéng  xià，  lì  dào  yuán  suǒ  wèi  huán  shuǐ  yě。  yú  shǐ  xún  yǐ  rù，  dào  shǎo  bàn，  yuè  zhōng  lǐng，  fù  xún  xī  gǔ，  suì  zhì  qí  diān。  gǔ  shí  dēng  shān，  xún  dōng  gǔ  rù，  dào  yǒu  tiān  mén。  dōng  gǔ  zhě，  gǔ  wèi  zhī  tiān  mén  xī  shuǐ，  yú  suǒ  bù  zhì  yě。  jīn  suǒ  jīng  zhōng  lǐng  jí  shān  diān  yá  xiàn  dāng  dào  zhě，  shì  jiē  wèi  zhī  tiān  mén  yún。  dào  zhōng  mí  wù  bīng  huá，  dèng  jī  bù  kě  dēng。  jí  jì  shàng，  cāng  shān  fù  xuě，  míng  zhú  tiān  nán；  wàng  wǎn  rì  zhào  chéng  guō，  wèn  shuǐ、  cú  lái  rú  huà，  ér  bàn  shān  jū  wù  ruò  dài  rán。","wù shēn  huì，  wǔ  gǔ，  yǔ  zǐ  yǐng  zuò  rì  guān  tíng，  dài  rì  chū。  dà  fēng  yáng  jī  xuě  jī  miàn。  tíng  dōng  zì  zú  xià  jiē  yún  màn。  shāo  jiàn  yún  zhōng  bái  ruò  chū  pú  shù  shí  lì  zhě，  shān  yě。  jí  tiān  yún  yī  xiàn  yì  sè，  xū  yú  chéng  wǔ  cǎi。  rì  shàng，  zhèng  chì  rú  dān，  xià  yǒu  hóng  guāng，  dòng  yáo  chéng  zhī。  huò  yuē，  cǐ  dōng  hǎi  yě。  huí  shì  rì  guān  yǐ  xī  fēng，  huò  dé  rì，  huò  fǒu，  jiàng  hào  bó  sè，  ér  jiē  ruò  lóu。","tíng xī  yǒu  dài  cí，  yòu  yǒu  bì  xiá  yuán  jūn  cí；  huáng  dì  xíng  gōng  zài  bì  xiá  yuán  jūn  cí  dōng。  shì  rì，  guān  dào  zhōng  shí  kè，  zì  táng  xiǎn  qìng  yǐ  lái，  qí  yuǎn  gǔ  kè  jìn  màn  shī。  pì  bù  dàng  dào  zhě，  jiē  bù  jí  wǎng。","shān duō  shí，  shǎo  tǔ；  shí  cāng  hēi  sè，  duō  píng  fāng，  shǎo  yuán。  shǎo  zá  shù，  duō  sōng，  shēng  shí  xià，  jiē  píng  dǐng。  bīng  xuě，  wú  pù  shuǐ，  wú  niǎo  shòu  yīn  jì。  zhì  rì  guān  shù  lǐ  nèi  wú  shù，  ér  xuě  yǔ  rén  xī  qí。","tóng chéng  yáo  nài  jì。"]},"explainId":"90_e"}