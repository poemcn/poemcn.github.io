{"shi":{"name":"核舟记","dynasty":"明","author":"魏学洢","content":["明有奇巧人曰王叔远，能以径寸之木，为宫室、器皿、人物，以至鸟兽、木石，罔不因势象形，各具情态。尝贻余核舟一，盖大苏泛赤壁云。","舟首尾长约八分有奇，高可二黍许。中轩敞者为舱，箬篷覆之。旁开小窗，左右各四，共八扇。启窗而观，雕栏相望焉。闭之，则右刻“山高月小，水落石出”，左刻“清风徐来，水波不兴”，石青糁之。","船头坐三人，中峨冠而多髯者为东坡，佛印居右，鲁直居左。苏、黄共阅一手卷。东坡右手执卷端，左手抚鲁直背。鲁直左手执卷末，右手指卷，如有所语。东坡现右足，鲁直现左足，各微侧，其两膝相比者，各隐卷底衣褶中。佛印绝类弥勒，袒胸露乳，矫首昂视，神情与苏、黄不属。卧右膝，诎右臂支船，而竖其左膝，左臂挂念珠倚之——珠可历历数也。","舟尾横卧一楫。楫左右舟子各一人。居右者椎髻仰面，左手倚一衡木，右手攀右趾，若啸呼状。居左者右手执蒲葵扇，左手抚炉，炉上有壶，其人视端容寂，若听茶声然。","其船背稍夷，则题名其上，文曰“天启壬戌秋日，虞山王毅叔远甫刻”，细若蚊足，钩画了了，其色墨。又用篆章一，文曰“初平山人”，其色丹。","通计一舟，为人五；为窗八；为箬篷，为楫，为炉，为壶，为手卷，为念珠各一；对联、题名并篆文，为字共三十有四；而计其长曾不盈寸。盖简桃核修狭者为之。嘻，技亦灵怪矣哉！"]},"shiYin":{"name":"hé zhōu  jì","dynasty":"míng","author":"wèi xué  yī","content":["míng yǒu  qí  qiǎo  rén  yuē  wáng  shū  yuǎn，  néng  yǐ  jìng  cùn  zhī  mù，  wéi  gōng  shì、  qì  mǐn   、  rén  wù，  yǐ  zhì  niǎo  shòu、  mù  shí，  wǎng  bù  yīn  shì  xiàng  xíng，  gè  jù  qíng  tài。  cháng  yí  yú  hé  zhōu  yī，  gài  dà  sū  fàn  chì  bì  yún。","zhōu shǒu  wěi  cháng  yuē  bā  fēn  yòu  jī，  gāo  kě  èr  shǔ  xǔ。  zhōng  xuān  chǎng  zhě  wéi  cāng，  ruò  péng  fù  zhī。  páng  kāi  xiǎo  chuāng，  zuǒ  yòu  gè  sì，  gòng  bā  shàn。  qǐ  chuāng  ér  guān，  diāo  lán  xiāng  wàng  yān。  bì  zhī，  zé  yòu  kè“  shān  gāo  yuè  xiǎo，  shuǐ  luò  shí  chū”，  zuǒ  kè“  qīng  fēng  xú  lái，  shuǐ  bō  bù  xīng”，  shí  qīng  sǎn  zhī。","chuán tóu  zuò  sān  rén，  zhōng  é  guān  ér  duō  rán  zhě  wéi  dōng  pō，  fó  yìn  jū  yòu，  lǔ  zhí  jū  zuǒ。  sū、  huáng  gòng  yuè  yī  shǒu  juàn。  dōng  pō  yòu  shǒu  zhí  juàn  duān，  zuǒ  shǒu  fǔ  lǔ  zhí  bèi。  lǔ  zhí  zuǒ  shǒu  zhí  juàn  mò，  yòu  shǒu  zhǐ  juàn，  rú  yǒu  suǒ  yǔ。  dōng  pō  xiàn  yòu  zú，  lǔ  zhí  xiàn  zuǒ  zú，  gè  wēi  cè，  qí  liǎng  xī  xiāng  bǐ  zhě，  gè  yǐn  juàn  dǐ  yī  zhě  zhōng。  fó  yìn  jué  lèi  mí  lè，  tǎn  xiōng  lù  rǔ，  jiǎo  shǒu  áng  shì，  shén  qíng  yǔ  sū、  huáng  bù  shǔ。  wò  yòu  xī，  qū  yòu  bì  zhī  chuán，  ér  shù  qí  zuǒ  xī，  zuǒ  bì  guà  niàn  zhū  yǐ  zhī —  —   zhū  kě  lì  lì  shǔ  yě。","zhōu wěi  héng  wò  yī  jí。  jí  zuǒ  yòu  zhōu  zǐ  gè  yī  rén。  jū  yòu  zhě  chuí  jì  yǎng  miàn，  zuǒ  shǒu  yǐ  yī  héng  mù，  yòu  shǒu  pān  yòu  zhǐ，  ruò  xiào  hū  zhuàng。  jū  zuǒ  zhě  yòu  shǒu  zhí  pú  kuí  shàn，  zuǒ  shǒu  fǔ  lú，  lú  shàng  yǒu  hú，  qí  rén  shì  duān  róng  jì，  ruò  tīng  chá  shēng  rán。","qí chuán  bèi  shāo  yí，  zé  tí  míng  qí  shàng，  wén  yuē“  tiān  qǐ  rén  xū  qiū  rì，  yú  shān  wáng  yì  shū  yuǎn  fǔ  kè”，  xì  ruò  wén  zú，  gōu  huà  liǎo  liǎo，  qí  sè  mò。  yòu  yòng  zhuàn  zhāng  yī，  wén  yuē“  chū  píng  shān  rén”，  qí  sè  dān。","tōng jì  yī  zhōu，  wéi  rén  wǔ；  wéi  chuāng  bā；  wéi  ruò  péng，  wéi  jí，  wéi  lú，  wéi  hú，  wéi  shǒu  juàn，  wéi  niàn  zhū  gè  yī；  duì  lián、  tí  míng  bìng  zhuàn  wén，  wéi  zì  gòng  sān  shí  yòu  sì；  ér  jì  qí  cháng  zēng  bù  yíng  cùn。  gài  jiǎn  táo  hé  xiū  xiá  zhě  wéi  zhī。  xī，  jì  yì  líng  guài  yǐ  zāi！"]},"explainId":"7h_e"}