{"shi":{"name":"阿房宫赋","dynasty":"唐","author":"杜牧","content":["六王毕，四海一，蜀山兀，阿房出。覆压三百余里，隔离天日。骊山北构而西折，直走咸阳。二川溶溶，流入宫墙。五步一楼，十步一阁；廊腰缦回，檐牙高啄；各抱地势，钩心斗角。盘盘焉，囷囷焉，蜂房水涡，矗不知其几千万落。长桥卧波，未云何龙？复道行空，不霁何虹？高低冥迷，不知西东。歌台暖响，春光融融；舞殿冷袖，风雨凄凄。一日之内，一宫之间，而气候不齐。","妃嫔媵嫱，王子皇孙，辞楼下殿，辇来于秦，朝歌夜弦，为秦宫人。明星荧荧，开妆镜也；绿云扰扰，梳晓鬟也；渭流涨腻，弃脂水也；烟斜雾横，焚椒兰也。雷霆乍惊，宫车过也；辘辘远听，杳不知其所之也。一肌一容，尽态极妍，缦立远视，而望幸焉。有不见者，三十六年。燕赵之收藏，韩魏之经营，齐楚之精英，几世几年，剽掠其人，倚叠如山。一旦不能有，输来其间。鼎铛玉石，金块珠砾，弃掷逦迤，秦人视之，亦不甚惜。","嗟乎！一人之心，千万人之心也。秦爱纷奢，人亦念其家。奈何取之尽锱铢，用之如泥沙！使负栋之柱，多于南亩之农夫；架梁之椽，多于机上之工女；钉头磷磷，多于在庾之粟粒；瓦缝参差，多于周身之帛缕；直栏横槛，多于九土之城郭；管弦呕哑，多于市人之言语。使天下之人，不敢言而敢怒。独夫之心，日益骄固。戍卒叫，函谷举，楚人一炬，可怜焦土！","呜呼！灭六国者六国也，非秦也；族秦者秦也，非天下也。嗟乎！使六国各爱其人，则足以拒秦；使秦复爱六国之人，则递三世可至万世而为君，谁得而族灭也？秦人不暇自哀，而后人哀之；后人哀之而不鉴之，亦使后人而复哀后人也。"]},"shiYin":{"name":"ē páng  gōng  fù","dynasty":"táng","author":"dù mù","content":["liù wáng  bì，  sì  hǎi  yī，  shǔ  shān  wù，  ē  fáng  chū。  fù  yā  sān  bǎi  yú  lǐ，  gé  lí  tiān  rì。  lí  shān  běi  gòu  ér  xī  zhé，  zhí  zǒu  xián  yáng。  èr  chuān  róng  róng，  liú  rù  gōng  qiáng。  wǔ  bù  yī  lóu，  shí  bù  yī  gé；  láng  yāo  màn  huí，  yán  yá  gāo  zhuó；  gè  bào  dì  shì，  gōu  xīn  dòu  jiǎo。  pán  pán  yān，  qūn  qūn  yān，  fēng  fáng  shuǐ  wō，  chù  bù  zhī  qí  jǐ  qiān  wàn  luò。  cháng  qiáo  wò  bō，  wèi  yún  hé  lóng？  fù  dào  héng  kōng，  bù  jì  hé  hóng？  gāo  dī  míng  mí，  bù  zhī  xī  dōng。  gē  tái  nuǎn  xiǎng，  chūn  guāng  róng  róng；  wǔ  diàn  lěng  xiù，  fēng  yǔ  qī  qī。  yī  rì  zhī  nèi，  yī  gōng  zhī  jiān，  ér  qì  hòu  bù  qí。","fēi pín  yìng  qiáng，  wáng  zǐ  huáng  sūn，  cí  lóu  xià  diàn，  niǎn  lái  yú  qín，  zhāo  gē  yè  xián，  wéi  qín  gōng  rén。  míng  xīng  yíng  yíng，  kāi  zhuāng  jìng  yě；  lǜ  yún  rǎo  rǎo，  shū  xiǎo  huán  yě；  wèi  liú  zhǎng  nì，  qì  zhī  shuǐ  yě；  yān  xié  wù  héng，  fén  jiāo  lán  yě。  léi  tíng  zhà  jīng，  gōng  chē  guò  yě；  lù  lù  yuǎn  tīng，  yǎo  bù  zhī  qí  suǒ  zhī  yě。  yī  jī  yī  róng，  jìn  tài  jí  yán，  màn  lì  yuǎn  shì，  ér  wàng  xìng  yān。  yǒu  bú  jiàn  zhě，  sān  shí  liù  nián。  yān  zhào  zhī  shōu  cáng，  hán  wèi  zhī  jīng  yíng，  qí  chǔ  zhī  jīng  yīng，  jǐ  shì  jǐ  nián，  piāo  lüè  qí  rén，  yǐ  dié  rú  shān。  yí  dàn  bù  néng  yǒu，  shū  lái  qí  jiān。  dǐng  chēng  yù  shí，  jīn  kuài  zhū  lì，  qì  zhì  lǐ  yǐ，  qín  rén  shì  zhī，  yì  bù  shèn  xī。","jiē hū！  yī  rén  zhī  xīn，  qiān  wàn  rén  zhī  xīn  yě。  qín  ài  fēn  shē，  rén  yì  niàn  qí  jiā。  nài  hé  qǔ  zhī  jìn  zī  zhū，  yòng  zhī  rú  ní  shā！  shǐ  fù  dòng  zhī  zhù，  duō  yú  nán  mǔ  zhī  nóng  fū；  jià  liáng  zhī  chuán，  duō  yú  jī  shàng  zhī  gōng  nǚ；  dīng  tóu  lín  lín，  duō  yú  zài  yǔ  zhī  sù  lì；  wǎ  fèng  cēn  cī，  duō  yú  zhōu  shēn  zhī  bó  lǚ；  zhí  lán  héng  jiàn，  duō  yú  jiǔ  tǔ  zhī  chéng  guō；  guǎn  xián  ōu  yā，  duō  yú  shì  rén  zhī  yán  yǔ。  shǐ  tiān  xià  zhī  rén，  bù  gǎn  yán  ér  gǎn  nù。  dú  fū  zhī  xīn，  rì  yì  jiāo  gù。  shù  zú  jiào，  hán  gǔ  jǔ，  chǔ  rén  yī  jù，  kě  lián  jiāo  tǔ！","wū hū！  miè  liù  guó  zhě  liù  guó  yě，  fēi  qín  yě；  zú  qín  zhě  qín  yě，  fēi  tiān  xià  yě。  jiē  hū！  shǐ  liù  guó  gè  ài  qí  rén，  zé  zú  yǐ  jù  qín；  shǐ  qín  fù  ài  liù  guó  zhī  rén，  zé  dì  sān  shì  kě  zhì  wàn  shì  ér  wéi  jūn，  shuí  dé  ér  zú  miè  yě？  qín  rén  bù  xiá  zì  āi，  ér  hòu  rén  āi  zhī；  hòu  rén  āi  zhī  ér  bù  jiàn  zhī，  yì  shǐ  hòu  rén  ér  fù  āi  hòu  rén  yě。"]},"explainId":"95_e"}