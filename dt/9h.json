{"shi":{"name":"兰亭集序","dynasty":"魏晋","author":"王羲之","content":["永和九年，岁在癸丑，暮春之初，会于会稽山阴之兰亭，修禊事也。群贤毕至，少长咸集。此地有崇山峻岭，茂林修竹；又有清流激湍，映带左右，引以为流觞曲水，列坐其次。虽无丝竹管弦之盛，一觞一咏，亦足以畅叙幽情。","是日也，天朗气清，惠风和畅，仰观宇宙之大，俯察品类之盛，所以游目骋怀，足以极视听之娱，信可乐也。","夫人之相与，俯仰一世，或取诸怀抱，悟言一室之内；或因寄所托，放浪形骸之外。虽趣舍万殊，静躁不同，当其欣于所遇，暂得于己，快然自足，不知老之将至。及其所之既倦，情随事迁，感慨系之矣。向之所欣，俯仰之间，已为陈迹，犹不能不以之兴怀。况修短随化，终期于尽。古人云：“死生亦大矣。”岂不痛哉！","每览昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作。后之视今，亦犹今之视昔。悲夫！故列叙时人，录其所述，虽世殊事异，所以兴怀，其致一也。后之览者，亦将有感于斯文。"]},"shiYin":{"name":"lán tíng  jí  xù","dynasty":"wèi jìn","author":"wáng xī  zhī","content":["yǒng hé  jiǔ  nián，  suì  zài  guǐ  chǒu，  mù  chūn  zhī  chū，  huì  yú  kuài  jī  shān  yīn  zhī  lán  tíng，  xiū  xì  shì  yě。  qún  xián  bì  zhì，  shào  zhǎng  xián  jí。  cǐ  dì  yǒu  chóng  shān  jùn  lǐng，  mào  lín  xiū  zhú；  yòu  yǒu  qīng  liú  jī  tuān，  yìng  dài  zuǒ  yòu，  yǐn  yǐ  wéi  liú  shāng  qū  shuǐ，  liè  zuò  qí  cì。  suī  wú  sī  zhú  guǎn  xián  zhī  shèng，  yī  shāng  yī  yǒng，  yì  zú  yǐ  chàng  xù  yōu  qíng。","shì rì  yě，  tiān  lǎng  qì  qīng，  huì  fēng  hé  chàng，  yǎng  guān  yǔ  zhòu  zhī  dà，  fǔ  chá  pǐn  lèi  zhī  shèng，  suǒ  yǐ  yóu  mù  chěng  huái，  zú  yǐ  jí  shì  tīng  zhī  yú，  xìn  kě  lè  yě。","fú rén  zhī  xiāng  yǔ，  fǔ  yǎng  yī  shì，  huò  qǔ  zhū  huái  bào，  wù  yán  yī  shì  zhī  nèi；  huò  yīn  jì  suǒ  tuō，  fàng  làng  xíng  hái  zhī  wài。  suī  qǔ  shě  wàn  shū，  jìng  zào  bù  tóng，  dāng  qí  xīn  yú  suǒ  yù，  zàn  dé  yú  jǐ，  kuài  rán  zì  zú，  bù  zhī  lǎo  zhī  jiāng  zhì。  jí  qí  suǒ  zhī  jì  juàn，  qíng  suí  shì  qiān，  gǎn  kǎi  xì  zhī  yǐ。  xiàng  zhī  suǒ  xīn，  fǔ  yǎng  zhī  jiān，  yǐ  wéi  chén  jì，  yóu  bù  néng  bù  yǐ  zhī  xīng  huái。  kuàng  xiū  duǎn  suí  huà，  zhōng  qī  yú  jìn。  gǔ  rén  yún：“  sǐ  shēng  yì  dà  yǐ。”  qǐ  bù  tòng  zāi！","měi lǎn  xī  rén  xīng  gǎn  zhī  yóu，  ruò  hé  yī  qì，  wèi  cháng  bù  lín  wén  jiē  dào，  bù  néng  yù  zhī  yú  huái。  gù  zhī  yī  sǐ  shēng  wéi  xū  dàn，  qí  péng  shāng  wéi  wàng  zuò。  hòu  zhī  shì  jīn，  yì  yóu  jīn  zhī  shì  xī。  bēi  fú！  gù  liè  xù  shí  rén，  lù  qí  suǒ  shù，  suī  shì  shū  shì  yì，  suǒ  yǐ  xīng  huái，  qí  zhì  yī  yě。  hòu  zhī  lǎn  zhě，  yì  jiāng  yǒu  gǎn  yú  sī  wén。"]},"explainId":"9h_e"}