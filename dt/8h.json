{"shi":{"name":"邹忌讽齐王纳谏","dynasty":"两汉","author":"刘向","content":["邹忌修八尺有余，而形貌昳丽。朝服衣冠，窥镜，谓其妻曰：“我孰与城北徐公美？”其妻曰：“君美甚，徐公何能及君也！”城北徐公，齐国之美丽者也。忌不自信，而复问其妾曰：“吾孰与徐公美？”妾曰：“徐公何能及君也！”旦日，客从外来，与坐谈，问之客曰：“吾与徐公孰美？”客曰：“徐公不若君之美也。”明日徐公来，孰视之，自以为不如；窥镜而自视，又弗如远甚。暮寝而思之，曰：“吾妻之美我者，私我也；妾之美我者，畏我也；客之美我者，欲有求于我也。”","于是入朝见威王，曰：“臣诚知不如徐公美。臣之妻私臣，臣之妾畏臣，臣之客欲有求于臣，皆以美于徐公。今齐地方千里，百二十城，宫妇左右莫不私王，朝廷之臣莫不畏王，四境之内莫不有求于王：由此观之，王之蔽甚矣。”","王曰：“善。”乃下令：“群臣吏民能面刺寡人之过者，受上赏；上书谏寡人者，受中赏；能谤讥于市朝，闻寡人之耳者，受下赏。”令初下，群臣进谏，门庭若市；数月之后，时时而间进；期年之后，虽欲言，无可进者。燕、赵、韩、魏闻之，皆朝于齐.此所谓战胜于朝廷。"]},"shiYin":{"name":"zōu jì  fěng  qí  wáng  nà  jiàn","dynasty":"liǎng hàn","author":"liú xiàng","content":["zōu jì  xiū  bā  chǐ  yǒu  yú，  ér  xíng  mào  yì  lì。  zhāo  fú  yī  guān，  kuī  jìng，  wèi  qí  qī  yuē：“  wǒ  shú  yǔ  chéng  běi  xú  gōng  měi？”  qí  qī  yuē：“  jūn  měi  shèn，  xú  gōng  hé  néng  jí  jūn  yě！”  chéng  běi  xú  gōng，  qí  guó  zhī  měi  lì  zhě  yě。  jì  bù  zì  xìn，  ér  fù  wèn  qí  qiè  yuē：“  wú  shú  yǔ  xú  gōng  měi？”  qiè  yuē：“  xú  gōng  hé  néng  jí  jūn  yě！”  dàn  rì，  kè  cóng  wài  lái，  yǔ  zuò  tán，  wèn  zhī  kè  yuē：“  wú  yǔ  xú  gōng  shú  měi？”  kè  yuē：“  xú  gōng  bù  ruò  jūn  zhī  měi  yě。”  míng  rì  xú  gōng  lái，  shú  shì  zhī，  zì  yǐ  wèi  bù  rú；  kuī  jìng  ér  zì  shì，  yòu  fú  rú  yuǎn  shèn。  mù  qǐn  ér  sī  zhī，  yuē：“  wú  qī  zhī  měi  wǒ  zhě，  sī  wǒ  yě；  qiè  zhī  měi  wǒ  zhě，  wèi  wǒ  yě；  kè  zhī  měi  wǒ  zhě，  yù  yǒu  qiú  yú  wǒ  yě。”","yú shì  rù  cháo  jiàn  wēi  wáng，  yuē：“  chén  chéng  zhī  bù  rú  xú  gōng  měi。  chén  zhī  qī  sī  chén，  chén  zhī  qiè  wèi  chén，  chén  zhī  kè  yù  yǒu  qiú  yú  chén，  jiē  yǐ  měi  yú  xú  gōng。  jīn  qí  dì  fāng  qiān  lǐ，  bǎi  èr  shí  chéng，  gōng  fù  zuǒ  yòu  mò  bù  sī  wáng，  cháo  tíng  zhī  chén  mò  bù  wèi  wáng，  sì  jìng  zhī  nèi  mò  bù  yǒu  qiú  yú  wáng：  yóu  cǐ  guān  zhī，  wáng  zhī  bì  shèn  yǐ。”","wáng yuē：“  shàn。”  nǎi  xià  lìng：“  qún  chén  lì  mín  néng  miàn  cì  guǎ  rén  zhī  guò  zhě，  shòu  shàng  shǎng；  shàng  shū  jiàn  guǎ  rén  zhě，  shòu  zhōng  shǎng；  néng  bàng  jī  yú  shì  cháo，  wén  guǎ  rén  zhī  ěr  zhě，  shòu  xià  shǎng。”  lìng  chū  xià，  qún  chén  jìn  jiàn，  mén  tíng  ruò  shì；  shù  yuè  zhī  hòu，  shí  shí  ér  jiàn  jìn；  jī  nián  zhī  hòu，  suī  yù  yán，  wú  kě  jìn  zhě。  yān、  zhào、  hán、  wèi  wén  zhī，  jiē  cháo  yú  qí .   cǐ  suǒ  wèi  zhàn  shèng  yú  cháo  tíng。"]},"explainId":"8h_e"}