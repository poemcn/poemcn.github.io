{"shi":{"name":"曹刿论战","dynasty":"先秦","author":"左丘明","content":["十年春，齐师伐我。公将战。曹刿请见。其乡人曰：“肉食者谋之，又何间焉？”刿曰：“肉食者鄙，未能远谋。”乃入见。问：“何以战？”公曰：“衣食所安，弗敢专也，必以分人。”对曰：“小惠未遍，民弗从也。”公曰：“牺牲玉帛，弗敢加也，必以信。”对曰：“小信未孚，神弗福也。”公曰：“小大之狱，虽不能察，必以情。”对曰：“忠之属也。可以一战。战则请从。”","公与之乘，战于长勺。公将鼓之。刿曰：“未可。”齐人三鼓。刿曰：“可矣。”齐师败绩。公将驰之。刿曰：“未可。”下视其辙，登轼而望之，曰：“可矣。”遂逐齐师。","既克，公问其故。对曰：“夫战，勇气也。一鼓作气，再而衰，三而竭。彼竭我盈，故克之，夫大国，难测也，惧有伏焉。吾视其辙乱，望其旗靡，故逐之。”"]},"shiYin":{"name":"cáo guì  lùn  zhàn","dynasty":"xiān qín","author":"zuǒ qiū  míng","content":["shí nián  chūn，  qí  shī  fá  wǒ。  gōng  jiāng  zhàn。  cáo  guì  qǐng  jiàn。  qí  xiāng  rén  yuē：“  ròu  shí  zhě  móu  zhī，  yòu  hé  jiàn  yān？”  guì  yuē：“  ròu  shí  zhě  bǐ，  wèi  néng  yuǎn  móu。”  nǎi  rù  jiàn。  wèn：“  hé  yǐ  zhàn？”  gōng  yuē：“  yī  shí  suǒ  ān，  fú  gǎn  zhuān  yě，  bì  yǐ  fēn  rén。”  duì  yuē：“  xiǎo  huì  wèi  biàn，  mín  fú  cóng  yě。”  gōng  yuē：“  xī  shēng  yù  bó，  fú  gǎn  jiā  yě，  bì  yǐ  xìn。”  duì  yuē：“  xiǎo  xìn  wèi  fú，  shén  fú  fú  yě。”  gōng  yuē：“  xiǎo  dà  zhī  yù，  suī  bù  néng  chá，  bì  yǐ  qíng。”  duì  yuē：“  zhōng  zhī  shǔ  yě。  kě  yǐ  yī  zhàn。  zhàn  zé  qǐng  cóng。”","gōng yǔ  zhī  chéng，  zhàn  yú  cháng  sháo。  gōng  jiāng  gǔ  zhī。  guì  yuē：“  wèi  kě。”  qí  rén  sān  gǔ。  guì  yuē：“  kě  yǐ。”  qí  shī  bài  jī。  gōng  jiāng  chí  zhī。  guì  yuē：“  wèi  kě。”  xià  shì  qí  zhé，  dēng  shì  ér  wàng  zhī，  yuē：“  kě  yǐ。”  suì  zhú  qí  shī。","jì kè，  gōng  wèn  qí  gù。  duì  yuē：“  fú  zhàn，  yǒng  qì  yě。  yī  gǔ  zuò  qì，  zài  ér  shuāi，  sān  ér  jié。  bǐ  jié  wǒ  yíng，  gù  kè  zhī，  fú  dà  guó，  nán  cè  yě，  jù  yǒu  fú  yān。  wú  shì  qí  zhé  luàn，  wàng  qí  qí  mǐ，  gù  zhú  zhī。”"]},"explainId":"8g_e"}