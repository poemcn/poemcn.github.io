{"shi":{"name":"河中石兽","dynasty":"清","author":"纪昀","content":["沧州南一寺临河干，山门圮于河，二石兽并沉焉。阅十余岁，僧募金重修，求二石兽于水中，竟不可得。以为顺流下矣，棹数小舟，曳铁钯，寻十余里无迹。","一讲学家设帐寺中，闻之笑曰：“尔辈不能究物理，是非木杮，岂能为暴涨携之去？乃石性坚重，沙性松浮，湮于沙上，渐沉渐深耳。沿河求之，不亦颠乎？”众服为确论。","一老河兵闻之，又笑曰：“凡河中失石，当求之于上流。盖石性坚重，沙性松浮，水不能冲石，其反激之力，必于石下迎水处啮沙为坎穴，渐激渐深，至石之半，石必倒掷坎穴中。如是再啮，石又再转。转转不已，遂反溯流逆上矣。求之下流，固颠；求之地中，不更颠乎？”如其言，果得于数里外。然则天下之事，但知其一，不知其二者多矣，可据理臆断欤？"]},"shiYin":{"name":"hé zhōng  shí  shòu","dynasty":"qīng","author":"jǐ yún","content":["cāng zhōu  nán  yī  sì  lín  hé  gān，  shān  mén  pǐ  yú  hé，  èr  shí  shòu  bìng  chén  yān。  yuè  shí  yú  suì，  sēng  mù  jīn  chóng  xiū，  qiú  èr  shí  shòu  yú  shuǐ  zhōng，  jìng  bù  kě  dé。  yǐ  wéi  shùn  liú  xià  yǐ，  zhào  shù  xiǎo  zhōu，  yè  tiě  pá，  xún  shí  yú  lǐ  wú  jì。","yī jiǎng  xué  jiā  shè  zhàng  sì  zhōng，  wén  zhī  xiào  yuē：“  ěr  bèi  bù  néng  jiū  wù  lǐ，  shì  fēi  mù  fèi，  qǐ  néng  wéi  bào  zhǎng  xié  zhī  qù？  nǎi  shí  xìng  jiān  zhòng，  shā  xìng  sōng  fú，  yān  yú  shā  shàng，  jiàn  chén  jiàn  shēn  ěr。  yán  hé  qiú  zhī，  bù  yì  diān  hū？”  zhòng  fú  wéi  què  lùn。","yī lǎo  hé  bīng  wén  zhī，  yòu  xiào  yuē：“  fán  hé  zhōng  shī  shí，  dāng  qiú  zhī  yú  shàng  liú。  gài  shí  xìng  jiān  zhòng，  shā  xìng  sōng  fú，  shuǐ  bù  néng  chōng  shí，  qí  fǎn  jī  zhī  lì，  bì  yú  shí  xià  yíng  shuǐ  chù  niè  shā  wéi  kǎn  xué，  jiàn  jī  jiàn  shēn，  zhì  shí  zhī  bàn，  shí  bì  dǎo  zhì  kǎn  xué  zhōng。  rú  shì  zài  niè，  shí  yòu  zài  zhuàn。  zhuǎn  zhuàn  bù  yǐ，  suì  fǎn  sù  liú  nì  shàng  yǐ。  qiú  zhī  xià  liú，  gù  diān；  qiú  zhī  dì  zhōng，  bù  gèng  diān  hū？”  rú  qí  yán，  guǒ  dé  yú  shù  lǐ  wài。  rán  zé  tiān  xià  zhī  shì，  dàn  zhī  qí  yī，  bù  zhī  qí  èr  zhě  duō  yǐ，  kě  jù  lǐ  yì  duàn  yú？"]},"explainId":"6l_e"}