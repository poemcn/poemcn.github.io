{"shi":{"name":"爱莲说","dynasty":"宋","author":"周敦颐","content":["水陆草木之花，可爱者甚蕃。晋陶渊明独爱菊。自李唐来，世人甚爱牡丹。予独爱莲之出淤泥而不染，濯清涟而不妖，中通外直，不蔓不枝，香远益清，亭亭净植，可远观而不可亵玩焉。","予谓菊，花之隐逸者也；牡丹，花之富贵者也；莲，花之君子者也。噫！菊之爱，陶后鲜有闻。莲之爱，同予者何人牡丹之爱，宜乎众矣!"]},"shiYin":{"name":"ài lián  shuō","dynasty":"sòng","author":"zhōu dūn  yí","content":["shuǐ lù  cǎo  mù  zhī  huā，  kě  ài  zhě  shèn  fán。  jìn  táo  yuān  míng  dú  ài  jú。  zì  lǐ  táng  lái，  shì  rén  shèn  ài  mǔ  dān。  yú  dú  ài  lián  zhī  chū  yū  ní  ér  bù  rǎn，  zhuó  qīng  lián  ér  bù  yāo，  zhōng  tōng  wài  zhí，  bù  màn  bù  zhī，  xiāng  yuǎn  yì  qīng，  tíng  tíng  jìng  zhí，  kě  yuǎn  guān  ér  bù  kě  xiè  wán  yān。","yú wèi  jú，  huā  zhī  yǐn  yì  zhě  yě；  mǔ  dān，  huā  zhī  fù  guì  zhě  yě；  lián，  huā  zhī  jūn  zi  zhě  yě。  yī！  jú  zhī  ài，  táo  hòu  xiǎn  yǒu  wén。  lián  zhī  ài，  tóng  yú  zhě  hé  rén    mǔ  dān  zhī  ài，  yí  hū  zhòng  yǐ !"]},"explainId":"6f_e"}