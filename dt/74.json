{"shi":{"name":"愚公移山","dynasty":"先秦","author":"列御寇","content":["太行、王屋二山，方七百里，高万仞。本在冀州之南，河阳之北。","北山愚公者，年且九十，面山而居。惩山北之塞，出入之迂也。聚室而谋曰：“吾与汝毕力平险，指通豫南，达于汉阴，可乎？”杂然相许。其妻献疑曰：“以君之力，曾不能损魁父之丘，如太行、王屋何？且焉置土石？”杂曰：“投诸渤海之尾，隐土之北。”遂率子孙荷担者三夫，叩石垦壤，箕畚运于渤海之尾。邻人京城氏之孀妻有遗男，始龀，跳往助之。寒暑易节，始一反焉。","河曲智叟笑而止之曰：“甚矣，汝之不惠。以残年余力，曾不能毁山之一毛，其如土石何？”北山愚公长息曰：“汝心之固，固不可彻，曾不若孀妻弱子。虽我之死，有子存焉；子又生孙，孙又生子；子又有子，子又有孙；子子孙孙无穷匮也，而山不加增，何苦而不平？”河曲智叟亡以应。","操蛇之神闻之，惧其不已也，告之于帝。帝感其诚，命夸娥氏二子负二山，一厝朔东，一厝雍南。自此，冀之南，汉之阴，无陇断焉。"]},"shiYin":{"name":"yú gōng  yí  shān","dynasty":"xiān qín","author":"liè yù  kòu","content":["tài háng、  wáng  wū  èr  shān，  fāng  qī  bǎi  lǐ，  gāo  wàn  rèn。  běn  zài  jì  zhōu  zhī  nán，  hé  yáng  zhī  běi。","běi shān  yú  gōng  zhě，  nián  qiě  jiǔ  shí，  miàn  shān  ér  jū。  chéng  shān  běi  zhī  sè，  chū  rù  zhī  yū  yě。  jù  shì  ér  móu  yuē：“  wú  yǔ  rǔ  bì  lì  píng  xiǎn，  zhǐ  tōng  yù  nán，  dá  yú  hàn  yīn，  kě  hū？”  zá  rán  xiāng  xǔ。  qí  qī  xiàn  yí  yuē：“  yǐ  jūn  zhī  lì，  zēng  bù  néng  sǔn  kuí  fù  zhī  qiū，  rú  tài  háng、  wáng  wū  hé？  qiě  yān  zhì  tǔ  shí？”  zá  yuē：“  tóu  zhū  bó  hǎi  zhī  wěi，  yǐn  tǔ  zhī  běi。”  suì  shuài  zǐ  sūn  hè  dàn  zhě  sān  fū，  kòu  shí  kěn  rǎng，  jī  běn  yùn  yú  bó  hǎi  zhī  wěi。  lín  rén  jīng  chéng  shì  zhī  shuāng  qī  yǒu  yí  nán，  shǐ  chèn，  tiào  wǎng  zhù  zhī。  hán  shǔ  yì  jié，  shǐ  yī  fǎn  yān。","hé qū  zhì  sǒu  xiào  ér  zhǐ  zhī  yuē：“  shèn  yǐ，  rǔ  zhī  bù  huì。  yǐ  cán  nián  yú  lì，  zēng  bù  néng  huǐ  shān  zhī  yī  máo，  qí  rú  tǔ  shí  hé？”  běi  shān  yú  gōng  cháng  xī  yuē：“  rǔ  xīn  zhī  gù，  gù  bù  kě  chè，  zēng  bù  ruò  shuāng  qī  ruò  zǐ。  suī  wǒ  zhī  sǐ，  yǒu  zǐ  cún  yān；  zǐ  yòu  shēng  sūn，  sūn  yòu  shēng  zǐ；  zǐ  yòu  yǒu  zǐ，  zǐ  yòu  yǒu  sūn；  zǐ  zǐ  sūn  sūn  wú  qióng  kuì  yě，  ér  shān  bù  jiā  zēng，  hé  kǔ  ér  bù  píng？”  hé  qū  zhì  sǒu  wú  yǐ  yìng。","cāo shé  zhī  shén  wén  zhī，  jù  qí  bù  yǐ  yě，  gào  zhī  yú  dì。  dì  gǎn  qí  chéng，  mìng  kuā  é  shì  èr  zǐ  fù  èr  shān，  yī  cuò  shuò  dōng，  yī  cuò  yōng  nán。  zì  cǐ，  jì  zhī  nán，  hàn  zhī  yīn，  wú  lǒng  duàn  yān。"]},"explainId":"74_e"}