{"shi":{"name":"送东阳马生序","dynasty":"明","author":"宋濂","content":["余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。既加冠，益慕圣贤之道，又患无硕师、名人与游，尝趋百里外，从乡之先达执经叩问。先达德隆望尊，门人弟子填其室，未尝稍降辞色。余立侍左右，援疑质理，俯身倾耳以请；或遇其叱咄，色愈恭，礼愈至，不敢出一言以复；俟其欣悦，则又请焉。故余虽愚，卒获有所闻。","当余之从师也，负箧曳屣，行深山巨谷中，穷冬烈风，大雪深数尺，足肤皲裂而不知。至舍，四支僵劲不能动，媵人持汤沃灌，以衾拥覆，久而乃和。寓逆旅，主人日再食，无鲜肥滋味之享。同舍生皆被绮绣，戴朱缨宝饰之帽，腰白玉之环，左佩刀，右备容臭，烨然若神人；余则缊袍敝衣处其间，略无慕艳意,以中有足乐者，不知口体之奉不若人也。盖余之勤且艰若此。今虽耄老，未有所成，犹幸预君子之列，而承天子之宠光，缀公卿之后，日侍坐备顾问，四海亦谬称其氏名，况才之过于余者乎？","今诸生学于太学，县官日有廪稍之供，父母岁有裘葛之遗，无冻馁之患矣；坐大厦之下而诵《诗》《书》，无奔走之劳矣；有司业、博士为之师，未有问而不告，求而不得者也；凡所宜有之书，皆集于此，不必若余之手录，假诸人而后见也。其业有不精，德有不成者，非天质之卑，则心不若余之专耳，岂他人之过哉！","东阳马生君则，在太学已二年，流辈甚称其贤。余朝京师，生以乡人子谒余，撰长书以为贽，辞甚畅达，与之论辩，言和而色夷。自谓少时用心于学甚劳，是可谓善学者矣！其将归见其亲也，余故道为学之难以告之。谓余勉乡人以学者，余之志也；诋我夸际遇之盛而骄乡人者，岂知予者哉！"]},"shiYin":{"name":"sòng dōng  yáng  mǎ  shēng  xù","dynasty":"míng","author":"sòng lián","content":["yú yòu  shí  jí  shì  xué。  jiā  pín，  wú  cóng  zhì  shū  yǐ  guān，  měi  jiǎ  jiè  yú  cáng  shū  zhī  jiā，  shǒu  zì  bǐ  lù，  jì  rì  yǐ  huán。  tiān  dà  hán，  yàn  bīng  jiān，  shǒu  zhǐ  bù  kě  qū  shēn，  fú  zhī  dài。  lù  bì，  zǒu  sòng  zhī，  bù  gǎn  shāo  yú  yuē。  yǐ  shì  rén  duō  yǐ  shū  jiǎ  yú，  yú  yīn  dé  biàn  guān  qún  shū。  jì  jiā  guān，  yì  mù  shèng  xián  zhī  dào，  yòu  huàn  wú  shuò  shī、  míng  rén  yǔ  yóu，  cháng  qū  bǎi  lǐ  wài，  cóng  xiāng  zhī  xiān  dá  zhí  jīng  kòu  wèn。  xiān  dá  dé  lóng  wàng  zūn，  mén  rén  dì  zǐ  tián  qí  shì，  wèi  cháng  shāo  jiàng  cí  sè。  yú  lì  shì  zuǒ  yòu，  yuán  yí  zhì  lǐ，  fǔ  shēn  qīng  ěr  yǐ  qǐng；  huò  yù  qí  chì  duō，  sè  yù  gōng，  lǐ  yù  zhì，  bù  gǎn  chū  yī  yán  yǐ  fù；  sì  qí  xīn  yuè，  zé  yòu  qǐng  yān。  gù  yú  suī  yú，  zú  huò  yǒu  suǒ  wén。","dāng yú  zhī  cóng  shī  yě，  fù  qiè  yè  xǐ，  xíng  shēn  shān  jù  gǔ  zhōng，  qióng  dōng  liè  fēng，  dà  xuě  shēn  shù  chǐ，  zú  fū  jūn  liè  ér  bù  zhī。  zhì  shè，  sì  zhī  jiāng  jìng  bù  néng  dòng，  yìng  rén  chí  tāng  wò  guàn，  yǐ  qīn  yōng  fù，  jiǔ  ér  nǎi  hé。  yù  nì  lǚ，  zhǔ  rén  rì  zài  sì，  wú  xiān  féi  zī  wèi  zhī  xiǎng。  tóng  shè  shēng  jiē  pī  qǐ  xiù，  dài  zhū  yīng  bǎo  shì  zhī  mào，  yāo  bái  yù  zhī  huán，  zuǒ  pèi  dāo，  yòu  bèi  róng  xiù，  yè  rán  ruò  shén  rén；  yú  zé  yùn  páo  bì  yī  chǔ  qí  jiān，  lüè  wú  mù  yàn  yì ,   yǐ  zhōng  yǒu  zú  lè  zhě，  bù  zhī  kǒu  tǐ  zhī  fèng  bù  ruò  rén  yě。  gài  yú  zhī  qín  qiě  jiān  ruò  cǐ。  jīn  suī  mào  lǎo，  wèi  yǒu  suǒ  chéng，  yóu  xìng  yù  jūn  zi  zhī  liè，  ér  chéng  tiān  zǐ  zhī  chǒng  guāng，  zhuì  gōng  qīng  zhī  hòu，  rì  shì  zuò  bèi  gù  wèn，  sì  hǎi  yì  miù  chēng  qí  shì  míng，  kuàng  cái  zhī  guò  yú  yú  zhě  hū？","jīn zhū  shēng  xué  yú  tài  xué，  xiàn  guān  rì  yǒu  lǐn  shāo  zhī  gōng，  fù  mǔ  suì  yǒu  qiú  gé  zhī  wèi，  wú  dòng  něi  zhī  huàn  yǐ；  zuò  dà  shà  zhī  xià  ér  sòng 《   shī 》  《   shū 》 ，  wú  bēn  zǒu  zhī  láo  yǐ；  yǒu  sī  yè、  bó  shì  wéi  zhī  shī，  wèi  yǒu  wèn  ér  bù  gào，  qiú  ér  bù  dé  zhě  yě；  fán  suǒ  yí  yǒu  zhī  shū，  jiē  jí  yú  cǐ，  bù  bì  ruò  yú  zhī  shǒu  lù，  jiǎ  zhū  rén  ér  hòu  jiàn  yě。  qí  yè  yǒu  bù  jīng，  dé  yǒu  bù  chéng  zhě，  fēi  tiān  zhì  zhī  bēi，  zé  xīn  bù  ruò  yú  zhī  zhuān  ěr，  qǐ  tā  rén  zhī  guò  zāi！","dōng yáng  mǎ  shēng  jūn  zé，  zài  tài  xué  yǐ  èr  nián，  liú  bèi  shèn  chēng  qí  xián。  yú  cháo  jīng  shī，  shēng  yǐ  xiāng  rén  zǐ  yè  yú，  zhuàn  cháng  shū  yǐ  wéi  zhì，  cí  shèn  chàng  dá，  yǔ  zhī  lùn  biàn，  yán  hé  ér  sè  yí。  zì  wèi  shào  shí  yòng  xīn  yú  xué  shèn  láo，  shì  kě  wèi  shàn  xué  zhě  yǐ！  qí  jiāng  guī  jiàn  qí  qīn  yě，  yú  gù  dào  wéi  xué  zhī  nán  yǐ  gào  zhī。  wèi  yú  miǎn  xiāng  rén  yǐ  xué  zhě，  yú  zhī  zhì  yě；  dǐ  wǒ  kuā  jì  yù  zhī  shèng  ér  jiāo  xiāng  rén  zhě，  qǐ  zhī  yú  zhě  zāi！"]},"explainId":"88_e"}