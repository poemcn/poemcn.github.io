{"shi":{"name":"六国论","dynasty":"宋","author":"苏洵","content":["六国破灭，非兵不利，战不善，弊在赂秦。赂秦而力亏，破灭之道也。或曰：六国互丧，率赂秦耶？曰：不赂者以赂者丧，盖失强援，不能独完。故曰：弊在赂秦也。","秦以攻取之外，小则获邑，大则得城。较秦之所得，与战胜而得者，其实百倍；诸侯之所亡，与战败而亡者，其实亦百倍。则秦之所大欲，诸侯之所大患，固不在战矣。思厥先祖父，暴霜露，斩荆棘，以有尺寸之地。子孙视之不甚惜，举以予人，如弃草芥。今日割五城，明日割十城，然后得一夕安寝。起视四境，而秦兵又至矣。然则诸侯之地有限，暴秦之欲无厌，奉之弥繁，侵之愈急。故不战而强弱胜负已判矣。至于颠覆，理固宜然。古人云：“以地事秦，犹抱薪救火，薪不尽，火不灭。”此言得之。","齐人未尝赂秦，终继五国迁灭，何哉？与嬴而不助五国也。五国既丧，齐亦不免矣。燕赵之君，始有远略，能守其土，义不赂秦。是故燕虽小国而后亡，斯用兵之效也。至丹以荆卿为计，始速祸焉。赵尝五战于秦，二败而三胜。后秦击赵者再，李牧连却之。洎牧以谗诛，邯郸为郡，惜其用武而不终也。且燕赵处秦革灭殆尽之际，可谓智力孤危，战败而亡，诚不得已。向使三国各爱其地，齐人勿附于秦，刺客不行，良将犹在，则胜负之数，存亡之理，当与秦相较，或未易量。","呜呼！以赂秦之地，封天下之谋臣，以事秦之心，礼天下之奇才，并力西向，则吾恐秦人食之不得下咽也。悲夫！有如此之势，而为秦人积威之所劫，日削月割，以趋于亡。为国者无使为积威之所劫哉！","夫六国与秦皆诸侯，其势弱于秦，而犹有可以不赂而胜之之势。苟以天下之大，下而从六国破亡之故事，是又在六国下矣。"]},"shiYin":{"name":"liù guó  lùn","dynasty":"sòng","author":"sū xún","content":["liù guó  pò  miè，  fēi  bīng  bù  lì，  zhàn  bù  shàn，  bì  zài  lù  qín。  lù  qín  ér  lì  kuī，  pò  miè  zhī  dào  yě。  huò  yuē：  liù  guó  hù  sàng，  shuài  lù  qín  yé？  yuē：  bù  lù  zhě  yǐ  lù  zhě  sàng，  gài  shī  qiáng  yuán，  bù  néng  dú  wán。  gù  yuē：  bì  zài  lù  qín  yě。","qín yǐ  gōng  qǔ  zhī  wài，  xiǎo  zé  huò  yì，  dà  zé  dé  chéng。  jiào  qín  zhī  suǒ  dé，  yǔ  zhàn  shèng  ér  dé  zhě，  qí  shí  bǎi  bèi；  zhū  hóu  zhī  suǒ  wáng，  yǔ  zhàn  bài  ér  wáng  zhě，  qí  shí  yì  bǎi  bèi。  zé  qín  zhī  suǒ  dà  yù，  zhū  hóu  zhī  suǒ  dà  huàn，  gù  bù  zài  zhàn  yǐ。  sī  jué  xiān  zǔ  fù，  pù  shuāng  lù，  zhǎn  jīng  jí，  yǐ  yǒu  chǐ  cùn  zhī  dì。  zǐ  sūn  shì  zhī  bù  shèn  xī，  jǔ  yǐ  yǔ  rén，  rú  qì  cǎo  jiè。  jīn  rì  gē  wǔ  chéng，  míng  rì  gē  shí  chéng，  rán  hòu  dé  yī  xī  ān  qǐn。  qǐ  shì  sì  jìng，  ér  qín  bīng  yòu  zhì  yǐ。  rán  zé  zhū  hóu  zhī  dì  yǒu  xiàn，  bào  qín  zhī  yù  wú  yàn，  fèng  zhī  mí  fán，  qīn  zhī  yù  jí。  gù  bù  zhàn  ér  qiáng  ruò  shèng  fù  yǐ  pàn  yǐ。  zhì  yú  diān  fù，  lǐ  gù  yí  rán。  gǔ  rén  yún：“  yǐ  dì  shì  qín，  yóu  bào  xīn  jiù  huǒ，  xīn  bù  jìn，  huǒ  bù  miè。”  cǐ  yán  dé  zhī。","qí rén  wèi  cháng  lù  qín，  zhōng  jì  wǔ  guó  qiān  miè，  hé  zāi？  yǔ  yíng  ér  bù  zhù  wǔ  guó  yě。  wǔ  guó  jì  sàng，  qí  yì  bù  miǎn  yǐ。  yān  zhào  zhī  jūn，  shǐ  yǒu  yuǎn  lüè，  néng  shǒu  qí  tǔ，  yì  bù  lù  qín。  shì  gù  yān  suī  xiǎo  guó  ér  hòu  wáng，  sī  yòng  bīng  zhī  xiào  yě。  zhì  dān  yǐ  jīng  qīng  wéi  jì，  shǐ  sù  huò  yān。  zhào  cháng  wǔ  zhàn  yú  qín，  èr  bài  ér  sān  shèng。  hòu  qín  jī  zhào  zhě  zài，  lǐ  mù  lián  què  zhī。  jì  mù  yǐ  chán  zhū，  hán  dān  wéi  jùn，  xī  qí  yòng  wǔ  ér  bù  zhōng  yě。  qiě  yān  zhào  chǔ  qín  gé  miè  dài  jìn  zhī  jì，  kě  wèi  zhì  lì  gū  wēi，  zhàn  bài  ér  wáng，  chéng  bù  dé  yǐ。  xiàng  shǐ  sān  guó  gè  ài  qí  dì，  qí  rén  wù  fù  yú  qín，  cì  kè  bù  xíng，  liáng  jiàng  yóu  zài，  zé  shèng  fù  zhī  shù，  cún  wáng  zhī  lǐ，  tǎng  yǔ  qín  xiāng  jiào，  huò  wèi  yì  liàng。","wū hū！  yǐ  lù  qín  zhī  dì，  fēng  tiān  xià  zhī  móu  chén，  yǐ  shì  qín  zhī  xīn，  lǐ  tiān  xià  zhī  qí  cái，  bìng  lì  xī  xiàng，  zé  wú  kǒng  qín  rén  shí  zhī  bù  dé  xià  yàn  yě。  bēi  fú！  yǒu  rú  cǐ  zhī  shì，  ér  wéi  qín  rén  jī  wēi  zhī  suǒ  jié，  rì  xuē  yuè  gē，  yǐ  qū  yú  wáng。  wéi  guó  zhě  wú  shǐ  wéi  jī  wēi  zhī  suǒ  jié  zāi！","fú liù  guó  yǔ  qín  jiē  zhū  hóu，  qí  shì  ruò  yú  qín，  ér  yóu  yǒu  kě  yǐ  bù  lù  ér  shèng  zhī  zhī  shì。  gǒu  yǐ  tiān  xià  zhī  dà，  xià  ér  cóng  liù  guó  pò  wáng  zhī  gù  shì，  shì  yòu  zài  liù  guó  xià  yǐ。"]},"explainId":"97_e"}