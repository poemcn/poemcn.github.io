{"shi":{"name":"谏太宗十思疏","dynasty":"唐","author":"魏征","content":["臣闻：求木之长者，必固其根本；欲流之远者，必浚其泉源；思国之安者，必积其德义。源不深而望流之远，根不固而求木之长，德不厚而思国之治，臣虽下愚，知其不可，而况于明哲乎？人君当神器之重，居域中之大，将崇极天之峻，永保无疆之休。不念居安思危，戒奢以俭，德不处其厚，情不胜其欲，斯亦伐根以求木茂，塞源而欲流长也。","凡百元首，承天景命，莫不殷忧而道著，功成而德衰，有善始者实繁，能克终者盖寡。岂其取之易守之难乎？昔取之而有余，今守之而不足，何也？夫在殷忧必竭诚以待下，既得志则纵情以傲物；竭诚则吴、越为一体，傲物则骨肉为行路。虽董之以严刑，震之以威怒，终苟免而不怀仁，貌恭而不心服。怨不在大，可畏惟人；载舟覆舟，所宜深慎。奔车朽索，其可忽乎？","君人者，诚能见可欲，则思知足以自戒；将有作，则思知止以安人；念高危，则思谦冲而自牧；惧满溢，则思江海下百川；乐盘游，则思三驱以为度；忧懈怠，则思慎始而敬终；虑壅蔽，则思虚心以纳下；惧谗邪，则思正身以黜恶；恩所加，则思无因喜以谬赏；罚所及，则思无以怒而滥刑。总此十思，宏兹九德，简能而任之，择善而从之，则智者尽其谋，勇者竭其力，仁者播其惠，信者效其忠；文武争驰，君臣无事，可以尽豫游之乐，可以养松乔之寿，鸣琴垂拱，不言而化。何必劳神苦思，代下司职，役聪明之耳目，亏无为之大道哉？"]},"shiYin":{"name":"jiàn tài  zōng  shí  sī  shū","dynasty":"táng","author":"wèi zhēng","content":["chén wén：  qiú  mù  zhī  zhǎng  zhě，  bì  gù  qí  gēn  běn；  yù  liú  zhī  yuǎn  zhě，  bì  jùn  qí  quán  yuán；  sī  guó  zhī  ān  zhě，  bì  jī  qí  dé  yì。  yuán  bù  shēn  ér  wàng  liú  zhī  yuǎn，  gēn  bù  gù  ér  qiú  mù  zhī  zhǎng，  dé  bù  hòu  ér  sī  guó  zhī  zhì，  chén  suī  xià  yú，  zhī  qí  bù  kě，  ér  kuàng  yú  míng  zhé  hū？  rén  jūn  dāng  shén  qì  zhī  zhòng，  jū  yù  zhōng  zhī  dà，  jiāng  chóng  jí  tiān  zhī  jùn，  yǒng  bǎo  wú  jiāng  zhī  xiū。  bù  niàn  jū  ān  sī  wēi，  jiè  shē  yǐ  jiǎn，  dé  bù  chǔ  qí  hòu，  qíng  bù  shēng  qí  yù，  sī  yì  fá  gēn  yǐ  qiú  mù  mào，  sè  yuán  ér  yù  liú  cháng  yě。","fán bǎi  yuán  shǒu，  chéng  tiān  jǐng  mìng，  mò  bù  yīn  yōu  ér  dào  zhù，  gōng  chéng  ér  dé  shuāi，  yǒu  shàn  shǐ  zhě  shí  fán，  néng  kè  zhōng  zhě  gài  guǎ。  qǐ  qí  qǔ  zhī  yì  shǒu  zhī  nán  hū？  xī  qǔ  zhī  ér  yǒu  yú，  jīn  shǒu  zhī  ér  bù  zú，  hé  yě？  fú  zài  yīn  yōu  bì  jié  chéng  yǐ  dài  xià，  jì  dé  zhì  zé  zòng  qíng  yǐ  ào  wù；  jié  chéng  zé  wú、  yuè  wéi  yī  tǐ，  ào  wù  zé  gǔ  ròu  wéi  xíng  lù。  suī  dǒng  zhī  yǐ  yán  xíng，  zhèn  zhī  yǐ  wēi  nù，  zhōng  gǒu  miǎn  ér  bù  huái  rén，  mào  gōng  ér  bù  xīn  fú。  yuàn  bù  zài  dà，  kě  wèi  wéi  rén；  zài  zhōu  fù  zhōu，  suǒ  yí  shēn  shèn。  bēn  chē  xiǔ  suǒ，  qí  kě  hū  hū？","jūn rén  zhě，  chéng  néng  jiàn  kě  yù，  zé  sī  zhī  zú  yǐ  zì  jiè；  jiāng  yǒu  zuò，  zé  sī  zhī  zhǐ  yǐ  ān  rén；  niàn  gāo  wēi，  zé  sī  qiān  chōng  ér  zì  mù；  jù  mǎn  yì，  zé  sī  jiāng  hǎi  xià  bǎi  chuān；  lè  pán  yóu，  zé  sī  sān  qū  yǐ  wéi  dù；  yōu  xiè  dài，  zé  sī  shèn  shǐ  ér  jìng  zhōng；  lǜ  yōng  bì，  zé  sī  xū  xīn  yǐ  nà  xià；  jù  chán  xié，  zé  sī  zhèng  shēn  yǐ  chù  è；  ēn  suǒ  jiā，  zé  sī  wú  yīn  xǐ  yǐ  miù  shǎng；  fá  suǒ  jí，  zé  sī  wú  yǐ  nù  ér  làn  xíng。  zǒng  cǐ  shí  sī，  hóng  zī  jiǔ  dé，  jiǎn  néng  ér  rèn  zhī，  zé  shàn  ér  cóng  zhī，  zé  zhì  zhě  jìn  qí  móu，  yǒng  zhě  jié  qí  lì，  rén  zhě  bō  qí  huì，  xìn  zhě  xiào  qí  zhōng；  wén  wǔ  zhēng  chí，  jūn  chén  wú  shì，  kě  yǐ  jìn  yù  yóu  zhī  lè，  kě  yǐ  yǎng  sōng  qiáo  zhī  shòu，  míng  qín  chuí  gǒng，  bù  yán  ér  huà。  hé  bì  láo  shén  kǔ  sī，  dài  xià  sī  zhí，  yì  cōng  míng  zhī  ěr  mù，  kuī  wú  wéi  zhī  dà  dào  zāi？"]},"explainId":"96_e"}