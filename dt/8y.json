{"shi":{"name":"师说","dynasty":"唐","author":"韩愈","content":["古之学者必有师。师者，所以传道受业解惑也。人非生而知之者，孰能无惑？惑而不从师，其为惑也，终不解矣。生乎吾前，其闻道也固先乎吾，吾从而师之；生乎吾后，其闻道也亦先乎吾，吾从而师之。吾师道也，夫庸知其年之先后生于吾乎？是故无贵无贱，无长无少，道之所存，师之所存也。","嗟乎！师道之不传也久矣！欲人之无惑也难矣！古之圣人，其出人也远矣，犹且从师而问焉；今之众人，其下圣人也亦远矣，而耻学于师。是故圣益圣，愚益愚。圣人之所以为圣，愚人之所以为愚，其皆出于此乎？爱其子，择师而教之；于其身也，则耻师焉，惑矣。彼童子之师，授之书而习其句读者，非吾所谓传其道解其惑者也。句读之不知，惑之不解，或师焉，或不焉，小学而大遗，吾未见其明也。巫医乐师百工之人，不耻相师。士大夫之族，曰师曰弟子云者，则群聚而笑之。问之，则曰：“彼与彼年相若也，道相似也。位卑则足羞，官盛则近谀。”呜呼！师道之不复可知矣。巫医乐师百工之人，君子不齿，今其智乃反不能及，其可怪也欤！","圣人无常师。孔子师郯子、苌弘、师襄、老聃。郯子之徒，其贤不及孔子。孔子曰：三人行，则必有我师。是故弟子不必不如师，师不必贤于弟子，闻道有先后，术业有专攻，如是而已。","李氏子蟠，年十七，好古文，六艺经传皆通习之，不拘于时，学于余。余嘉其能行古道，作师说以贻之。"]},"shiYin":{"name":"shī shuō","dynasty":"táng","author":"hán yù","content":["gǔ zhī  xué  zhě  bì  yǒu  shī。  shī  zhě，  suǒ  yǐ  chuán  dào  shòu  yè  jiě  huò  yě。  rén  fēi  shēng  ér  zhī  zhī  zhě，  shú  néng  wú  huò？  huò  ér  bù  cóng  shī，  qí  wéi  huò  yě，  zhōng  bù  jiě  yǐ。  shēng  hū  wú  qián，  qí  wén  dào  yě  gù  xiān  hū  wú，  wú  cóng  ér  shī  zhī；  shēng  hū  wú  hòu，  qí  wén  dào  yě  yì  xiān  hū  wú，  wú  cóng  ér  shī  zhī。  wú  shī  dào  yě，  fú  yōng  zhī  qí  nián  zhī  xiān  hòu  shēng  yú  wú  hū？  shì  gù  wú  guì  wú  jiàn，  wú  zhǎng  wú  shào，  dào  zhī  suǒ  cún，  shī  zhī  suǒ  cún  yě。","jiē hū！  shī  dào  zhī  bù  chuán  yě  jiǔ  yǐ！  yù  rén  zhī  wú  huò  yě  nán  yǐ！  gǔ  zhī  shèng  rén，  qí  chū  rén  yě  yuǎn  yǐ，  yóu  qiě  cóng  shī  ér  wèn  yān；  jīn  zhī  zhòng  rén，  qí  xià  shèng  rén  yě  yì  yuǎn  yǐ，  ér  chǐ  xué  yú  shī。  shì  gù  shèng  yì  shèng，  yú  yì  yú。  shèng  rén  zhī  suǒ  yǐ  wéi  shèng，  yú  rén  zhī  suǒ  yǐ  wéi  yú，  qí  jiē  chū  yú  cǐ  hū？  ài  qí  zǐ，  zé  shī  ér  jiào  zhī；  yú  qí  shēn  yě，  zé  chǐ  shī  yān，  huò  yǐ。  bǐ  tóng  zǐ  zhī  shī，  shòu  zhī  shū  ér  xí  qí  jù  dòu  zhě，  fēi  wú  suǒ  wèi  chuán  qí  dào  jiě  qí  huò  zhě  yě。  jù  dòu  zhī  bù  zhī，  huò  zhī  bù  jiě，  huò  shī  yān，  huò  fǒu  yān，  xiǎo  xué  ér  dà  yí，  wú  wèi  jiàn  qí  míng  yě。  wū  yī  yuè  shī  bǎi  gōng  zhī  rén，  bù  chǐ  xiāng  shī。  shì  dà  fū  zhī  zú，  yuē  shī  yuē  dì  zǐ  yún  zhě，  zé  qún  jù  ér  xiào  zhī。  wèn  zhī，  zé  yuē：“  bǐ  yǔ  bǐ  nián  xiāng  ruò  yě，  dào  xiāng  sì  yě。  wèi  bēi  zé  zú  xiū，  guān  shèng  zé  jìn  yú。”  wū  hū！  shī  dào  zhī  bù  fù  kě  zhī  yǐ。  wū  yī  yuè  shī  bǎi  gōng  zhī  rén，  jūn  zi  bù  chǐ，  jīn  qí  zhì  nǎi  fǎn  bù  néng  jí，  qí  kě  guài  yě  yú！","shèng rén  wú  cháng  shī。  kǒng  zǐ  shī  tán  zǐ、  cháng  hóng、  shī  xiāng、  lǎo  dān。  tán  zǐ  zhī  tú，  qí  xián  bù  jí  kǒng  zǐ。  kǒng  zǐ  yuē：  sān  rén  xíng，  zé  bì  yǒu  wǒ  shī。  shì  gù  dì  zǐ  bù  bì  bù  rú  shī，  shī  bù  bì  xián  yú  dì  zǐ，  wén  dào  yǒu  xiān  hòu，  shù  yè  yǒu  zhuān  gōng，  rú  shì  ér  yǐ。","lǐ shì  zǐ  pán，  nián  shí  qī，  hào  gǔ  wén，  liù  yì  jīng  zhuàn  jiē  tōng  xí  zhī，  bù  jū  yú  shí，  xué  yú  yú。  yú  jiā  qí  néng  xíng  gǔ  dào，  zuò  shī  shuō  yǐ  yí  zhī。"]},"explainId":"8y_e"}