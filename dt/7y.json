{"shi":{"name":"北冥有鱼","dynasty":"先秦","author":"庄周","content":["北冥有鱼，其名为鲲。鲲之大，不知其几千里也。化而为鸟，其名为鹏。鹏之背，不知其几千里也，怒而飞，其翼若垂天之云。是鸟也，海运则将徙于南冥。南冥者，天池也。《齐谐》者，志怪者也。《谐》之言曰：“鹏之徙于南冥也，水击三千里，抟扶摇而上者九万里，去以六月息者也。”野马也，尘埃也，生物之以息相吹也。天之苍苍，其正色邪？其远而无所至极邪？其视下也，亦若是则已矣。"]},"shiYin":{"name":"běi míng  yǒu  yú","dynasty":"xiān qín","author":"zhuāng zhōu","content":["běi míng  yǒu  yú，  qí  míng  wéi  kūn。  kūn  zhī  dà，  bù  zhī  qí  jǐ  qiān  lǐ  yě。  huà  ér  wéi  niǎo，  qí  míng  wéi  péng。  péng  zhī  bèi，  bù  zhī  qí  jǐ  qiān  lǐ  yě，  nù  ér  fēi，  qí  yì  ruò  chuí  tiān  zhī  yún。  shì  niǎo  yě，  hǎi  yùn  zé  jiāng  xǐ  yú  nán  míng。  nán  míng  zhě，  tiān  chí  yě。 《   qí  xié 》   zhě，  zhì  guài  zhě  yě。 《   xié 》   zhī  yán  yuē：“  péng  zhī  xǐ  yú  nán  míng  yě，  shuǐ  jī  sān  qiān  lǐ，  tuán  fú  yáo  ér  shàng  zhě  jiǔ  wàn  lǐ，  qù  yǐ  liù  yuè  xī  zhě  yě。”  yě  mǎ  yě，  chén  āi  yě，  shēng  wù  zhī  yǐ  xī  xiāng  chuī  yě。  tiān  zhī  cāng  cāng，  qí  zhèng  sè  yé？  qí  yuǎn  ér  wú  suǒ  zhì  jí  yé？  qí  shì  xià  yě，  yì  ruò  shì  zé  yǐ  yǐ。"]},"status":"shi"}